label,content
فناوری,بعد از اعلام لیست ۲۳ شرکت مجاز ثبت سفارش و ارائه خدمات پس از فروش تلفن‌های همراه سازمان حمایت تولیدکنندگان و مصرف‌کنندگان بخش‌هایی از این لیست را اصلاح کرد. به گزارش ایسنا، چندی پیش براساس مصوبه‌ای، تصمیم بر این شد که دیگر ثبت سفارش هیچ کالای مصرفی بدون خدمات پس از فروش از طریق نمایندگی‌های رسمی صورت نگیرد. این تصمیم در حالی اتخاذ شد که به علت گشایش‌هایی که بعد از برجام صورت گرفت شرکت‌های ایرانی امکان اخذ نمایندگی از بسیاری شرکت‌های صاحب‌ نام خارجی را پیدا کرده‌اند که به همین دلیل الزاماتی به شکل خاص روی بازار خودرو و تلفن همراه لحاظ شد. در این میان بعد از مناقشاتی که درباره بازار واردات و ارائه خدمات پس از فروش تلفن همراه اپل به وجود آمد و عملا امکان اخذ نمایندگی از کشور آمریکا وجود نداشت و شرکت اپل نیز تمایلی به اعطای نمایندگی محصولات خود به ایران نشان نداد. در حالی که تقاضای خرید این محصولات در بازار تلفن همراه ایران وجود داشت سازمان توسعه تجارت و سازمان حمایت مصرف‌کنندگان و تولیدکنندگان برای حل این موضوع طرحی را به اجرا در آوردند. براساس این طرح شرکت‌هایی که تا پیش از به امضاء رسیدن برجام به خاطر عدم دسترسی به شرکت‌های اصلی می‌توانستند به راحتی مجوز واردات محصولات را در صورت داشتن ارتباط با یک نمایندگی فرعی محصولات خارجی در شرکت ثالث دریافت کنند حالا بعد از یک اولتیماتوم ملزم شدند فقط در صورتی که بتوانند اقدام به اخذ نمایندگی رسمی از شرکت مادر کنند، مجوز واردات‌شان همچنان برجا خواهد بود. اما در استثنایی سازمان‌های مربوطه بعد از بررسی‌های لازم شرایط شرکت‌ها، اسامی ۲۳ شرکتی که دارای مجوز واردات و گارانتی گوشی‌های تلفن همراه فاقد نمایندگی در ایران هستند را اعلام کرد.   ولی در این لیست در کنار اسامی برندهای خارجی فاقد نمایندگی برند HTC به اشتباه درج شده بود که از قبل دارای نمایندگی رسمی در ایران بود و سازمان حمایت مصرف‌کنندگان و تولیدکنندگان در توضیح خود، این اشتباه را تایید و آن را از جانب لیستی که از سوی سازمان توسعه تجارت به آن داده شده بود، توصیف و لازم‌الاصلاح اعلام کرد که به شرح زیر است:
فرهنگی/هنری,یک استاد علم قرائت قرآن کریم، گفت: ریشه موسیقی مقامی عرب که تلاوت قرآن مبتنی بر آن است، به موسیقی ایران برمی‌گردد اما اینکه فکر کنیم مقامات یا دستگاه‌های ایرانی به شکل مستقیم در تلاوت قرآن مورد استفاده قرار می‌گیرد، درست نیست. غلامرضا شاه‌میوه در گفت‌وگو با ایسنا، ادامه داد: هر زبانی در هر فرهنگی اقتضائات خودش را دارد و موسیقی متناسب با آن باید اجرا شود. ما در موسیقی ایرانی، تکیه‌ها و کشش‌هایی داریم که در اغلب موارد در کلام عرب قابل اجرا نیستند. او با اشاره به اصل رعایت تجوید در قرائت قرآن، بیان کرد: در تلاوت قرآن باید تجوید را رعایت کرد و این موضوع از جهاتی دست قاری را می‌بندند و او نمی‌تواند هر نغمه و آهنگی را به تلاوت خود وارد کند. بنابراین اصل اول بر رعایت تجوید است. در کاربرد نغمات و موسیقی مقامی عرب در تلاوت قرآن این ظرفیت بیشتر وجود دارد. شاه‌میوه اضافه کرد: اما میان موسیقی مقامی عرب و موسیقی ایرانی اشتراک‌هایی نیز وجود دارد زیرا خاستگاه اولیه آن‌ها یکی بوده است؛ اما اینکه تصور کنیم می‌توانیم از ردیف‌های آوازی ایرانی در تلاوت استفاده کنیم؛ از نظر من تصور غلطی است و اصل این قضیه را منتفی می‌دانم. این استاد قرائت قرآن کریم توضیح داد: در تجوید و تلاوت قرآن نمی‌توانید صداهای کوتاه را بکشید؛ این درحالیست که در نغمه‌های ایرانی کشش داریم.موضوع دیگر این است که فرهنگ تلاوتی که ما با آن انس گرفتیم یک هنر مصری و وارداتی است، یعنی ما از طریق تلاوت‌های مصری، تلاوت قرآن را یاد گرفتیم و استفاده کردیم. او اضافه کرد: بنابراین نغمه‌هایی که مصری‌ها سال‌های سال روی آن کار و متناسب با آهنگ درونی آیات کردند کار تجربه شده‌ای است و ما از آن تجربیات استفاده می‌کنیم. بنابراین کسی که می‌خواهد سبک جدیدی غیر از سبک مصری‌ها در تلاوت قرآن وارد کند و مبتنی برنغمات ایرانی باشد نیاز به کار وسیعی دارد و شاید ده‌ها سال طول بکشد تا همچین فرهنگی جا بیفتد. شاه میوه معتقد است: در حال حاضر امکان چنین قضیه‌ای وجود ندارد و ما باید سعی کنیم همان موسیقی تلاوت که در اختیار ماست و بر اساس سبک‌های مصری و مقاماتی مانند «بیات» و «صبا» و «دو حجاز» و «عجم» است حفظ کنیم. او با بیان اینکه برخی این مقامات عربی مشابه ایرانی هم دارد اما نه با همان کیفتی که در موسیقی مقامی عرب است، گفت: مقام «بیات» عربی معادل «شور» فارسی است اما وقتی نگاه می‌کنیم  فواصل متفاوتی در «شور» وجود دارد. دستگاه «حجاز» موسیقی عرب نیز مشابه دستگاه «همایون» ایرانی است اما به شکل عینی، همان نیست. این قاری قرآن درباره ابداعات جدید در قرآت قرآن اظهار کرد: به طور کلی تقریبا دو دهه است که باب بحث ابداع در مصر نیز حدودا بسته شده است. ابداع‌هایی که اخیرا توسط برخی قاریان انجام شده بیشتر در ظاهر و نمای تلاوت است نه در باطن آن؛ مانند تغییر در تحریرها. او اضافه کرد: در واقع آن‌ها نتوانستند مهندسی و فونداسیون اصلی را جا به جا کنند. این ابداعات بسیار محدوند که نمی‌توانند سلیقه مخاطب حرفه‌ای را ارضا کند. مردم عوام بیشتر آن صدای خوش و آهنگ را دریافت می‌کنند و نمی‌دانند ابداع انجام شده یا تلاوت تقلیدی است؛ اما خواص که به سبک‌های مختلف این کار آشنایی دارند با ابداعاتی که دو دهه اخیر انجام شده، راضی نشدند. شاه‌میوه در پاسخ به این پرسش که ابداع خوب در تلاوت قرآن نیازمند چه شرایطی است؟ گفت: این کار مسلتزم لوازم و ابزار است. کسانی که می‌خواهند ابداع کنند باید نابغه و گوش موسیقایی قوی‌ای داشته باشند. از طرفی آن‌ها باید به فنون، سبک‌ها و موسیقی مقامی عرب اشراف داشته باشند. ممکن است قاریان ما ضعف‌هایی داشته باشند به عنوان مثال فردی صدای خوش داشته باشد اما اشراف به مقامات یا نبوغ لازم را نداشته باشد. اما اگر شرایطی که ذکر شد در یک نفر جمع شود شاید در آینده شاهد ابداع‌های خوبی باشیم.
حوادث,آتش سوزی های زنجیره ای جنگل های زاگرس در استان ایلام و کهگیلویه و بویراحمد همچنان ادامه دارد.  امروز بخش هایی از کوهستان زاگرس در شهرستانهای دره شهر و ایوان طعمه حریق شدند. بدلیل خشکی پوشش گیاهی کف جنگل و صعب العبور منطقه، عملیات اطفا حریق بسیار زمان گیر است و با توجه به اینکه این استان فاقد تجهیزات اطفا هوایی است، صرفا از وسایل ابتدایی برای خاموش کردن آتش استفاده می شود.  این هفتمین بار در سال جدید است که آتش سوزی ها در سطح وسیع در استان ایلام رخ می دهد. آتش سوزی ایوان با تلاش مردم اعم از زن و مرد و با همراهی نیروهای دولتی مهار شد اما منطقه سرخ آباد دره شهر همچنان به امداد نیاز دارد.
فناوری,استفاده از سرویس‌های iMassage یا Facetime محصولات شرکت اپل، به دلیل مسدود بودن دریافت پیامک از این شرکت می‌تواند موجب افزایش هزینه‌ قبوض یا کسر شارژ شود. تغییر اپل آی‌دی یا غیرفعال کردن این سرویس‌ها می‌تواند از پرداخت هزینه‌ی اضافه جلوگیری کند. به گزارش ایسنا، هزینه‌های اضافه بر مصرف معمول کاربران اپراتورهای همراه، از اتفاقاتی است که گاهی رخ می‌دهد و اغلب با پرس‌وجو درباره‌ی این هزینه‌ها مشخص می‌شود که علت هزینه‌ی نامتعارف قبوض مشترکان دائمی و یا کسر شارژ از مشترکان اعتباری، به دلیل ناآگاهی آنها از قابلیت‌های جدید تلفن همراهشان اتفاق افتاده است. مدتی پیش برخی مشترکان شاهد بودند که هزینه‌ای در بخش پیامک خود دریافت می‌کردند، بدون اینکه پیامکی ارسال کنند و یا میزان ارسال پیامکشان در اندازه هزینه‌ی ذکرشده باشد. بدین ترتیب مشترکان اعتباری تلفن‌همراه با کسر شارژ مواجه شده و مشترکان دائمی نیز هزینه بالای پیامک در قبوض خود را شاهد بودند. با پیگیری‌های اپراتورها و شکایات مشترکان در آن زمان اعلام شد که قابلیت‌هایی مانند iMassage  یا Facetime  در گوشی‌های آیفون، علت این هزینه‌های اضافه و کاربران شاکی نیز همان کاربران محصولات اپل هستند. برای فعال کردن این قابلیت‌ها به تایید اپل نیاز است که با ارسال و دریافت پیامک به نزدیک‌ترین سرور اپل انجام می‌شود. با فعال شدن این قابلیت‌ها، شماره‌ی کاربر در دیتابیس‌های اپل ثبت می‌شود و این امکانات برای خط تلفن همراهش فعال می‌شود. اما فعال کردن این قابلیت‌ها با استفاده از هر سه اپراتور فعال در کشور ما غیرممکن است، زیرا در حالی که آیفون سعی می‌کند بارها این درخواست را ارسال کند تا جوابی دریافت کند، دریافت پیامک از نزدیک‌ترین سرور اپل مسدود شده است. به همین دلیل با هر بار خاموش و روشن کردن گوشی یا ارسال درخواست فعال کردن این دو قابلیت، گوشی سوالی مبنی بر ارسال پیامکی که احتمالا هزینه‌ای در بر دارد، نمایش می‌دهد. این پیام تا زمانی که کاربر درخواستش را لغو کند، به صورت تکرار ارسال می‌شود. تعداد زیادی از کاربران نیز بی‌تفاوت با انتخاب گزینه‌ی Ok، تاییدیه‌ی ارسال را می‌دهند که موجب ارسال پیامک و کسر هزینه از آنها می‌شود. هزینه‌های زیاد این پیام‌ها نیز به این دلیل بین‌المللی بودن آنهاست. به دستور رگولاتوری برای اطلاع‌رسانی در این زمینه در جهت جلوگیری از هزینه اضافی، اپراتور اول باز هم اقدام به ارسال این هشدار کرده است که: «مشترک گرامی! نرم‌افزارهای facetime و i-message  در گوشی‌های آیفون، هنگام فعال‌سازی به صورت خودکار و بدون اطلاع مشترک پیامک‌هایی را به مقاصد بین‌الملل ارسال می‌کنند که منجر به افزایش هزینه صورتحساب تلفن خواهد شد.» البته امکان فعال کردن این قابلیت‌ها از طریق ایمیل وجود دارد که اتفاقا در ایران هم کاربرد دارد و می‌توان از آن‌ها بهره‌مند شد. با تغییر اپل آی‌دی یا غیرفعال کردن سرویس‌های iMassage و Facetime ، مشکل برطرف شده و بدین ترتیب از پرداخت هزینه‌ی اضافه جلوگیری می‌شود.
حوادث,دادستان عمومی و انقلاب یاسوج گفت: 10 میلیون دلار جعلی از یک خودرو در شهرستان دنا از توابع استان کهگیلویه وبویراحمد کشف شد. به گزارش ایرنا، مهرداد کرمی  اظهار داشت: این 10 میلیون دلار جعلی در جریان بازرسی از یک دستگاه خودرو کشف شد. وی بیان کرد: در این راستا 2 نفر دستگیر و با قرار بازداشت موقت روانه زندان شدند. کرمی تصریح کرد: این اسکناس ها از یک خودرو در روستای بنستان بخش پاتاوه از توبع شهرستان دنا کشف شده است. وی عنوان کرد:افراد دستگیرشده ساکن استان فارس هستند. کرمی گفت:تحقیقات بیشتر در خصوص این پرونده ادامه خواهد داشت.  شهرستان دنا به مرکزیت سی سخت با جمعیتی حدود 46 هزار نفر در 35 کیلومتری یاسوج مرکز کهگیلویه وبویراحمد واقع است.
حوادث,مردی که یک‌ بار از اتهام قتل تبرئه شده بود، بعد از مهاجرت از تهران دست به قتل دیگری زد و دوباره برای بررسی پرونده به تهران فرستاده شد.
فناوری,شرایط کنونی بازار گوشی هوشمند به گونه‌ای پیش رفته است که حالا کاربران انتظار بیشترین بازده و عملکرد از گوشی خود را دارند، حتی اگر این گوشی جزئی از میان رده‌های بازار باشد. با توجه به این رویکرد، شرکت‌های تولیدکننده نیز تلاش می‌کنند که محصولات رده متوسط‌‌شان تا جای ممکن از مشخصات فنی خوبی برخوردار باشد. در این مقاله به مشخصات هواوی Y8p به عنوان یکی از گوشی‌های تازه وارد بازار می‌پردازیم، گوشی هوشمندی که تا حد زیادی با شرایط فوق مطابقت دارد. شرکت هوآوی محصولات رده میانی خود یعنی سری Y را به نحوی طراحی کرده که با وجود مقرون به صرفه بودن بتوانند عملکرد قابل قبولی نیز ارائه کنند. جدیدترین محصول هوآوی در این رده که به تازگی وارد بازار ایران شده، گوشی هوآوی Y8p است. قیمت هوآوی Y8p در شرایط کنونی بازار ایران و در برحه کنونی بازه‌ای حدود ۶ تا ۶.۵ میلیون تومان است که تقریبا قیمت متوسط رو به پائین برای گوشی‌ها میان‌رده به حساب می‌آید. در ادامه مشخصات هوآوی Y8p را بررسی کرده تا بیشتر با این گوشی آشنا شویم. جدول مشخصات هواوی Y8p از لحاظ شکل ظاهری، طراحی هواوی Y8p تقریبا مشابه با سایر گوشی‌های سری Y هواوی است. اندازه بدنه‌ی استاندارد گوشی کنار وزن سبک آن باعث خوش‌دستی در استفاده از گوشی شده است. در کل بسیاری از المان‌های طراحی گوشی Y8p مانند محل قرارگیری دوربین، محل قرارگیری کلیدهای صدا و پاور و قرار گرفتن دوربین سلفی در قسمت میانی بالای صفحه‌نمایش، مبتنی بر استانداردهای رایج بوده که تقریبا تبدیل به فرمت اصلی گوشی‌های هوشمند در طراحی شده است. این گوشی در دو رنگ مشکی و آبی کریستالی عرضه شده که هر دو آنها در ایران قابل دسترسی است. صفحه‌نمایش گوشی Y8p از تکنولوژی OLED استفاده کرده و سایز 6.3 اینچی دارد. این صفحه‌نمایش با ارائه وضوح 2400 x 1080 و کیفیت FHD+ تصاویری خوش‌کیفیت را ارائه می‌کند که از نظر زیبایی رنگ‌ها چشم‌نواز است. روشنایی تصویر نیز بسیار بالا است به نحوی‌که در اغلب موارد نیازی به استفاده از تمامی قابلیت روشنایی صفحه‌نمایش برای دید واضح وجود ندارد. همچنین میزان پیکسل بر هر اینچ صفحه‌نمایش گوشی هواوی Y8p عدد 418 PPI است که برای یک گوشی در این رده عالی بوده و درعمل تا مدت‌ها فقط در گوشی‌های رده بالا چنین قابلیتی مشاهده می‌شد. این صفحه‌نمایش به صورت Dewdrop بوده یعنی دارای خمیدگی در قسمت بالایی خود است تا فضایی برای قرارگیری دوربین سلفی محیا کند. هواوی Y8p از جدیدترن رابط کاربری هواوی یعنی EMUI 10.1 استفاده می‌کند. در این رابط‌کاربری همه چیز در جای خود قرار دارد و با کمی تجربه و عادت به آن، تمام موارد به راحتی و سادگی در دسترس شما خواهد بود. این گوشی از سرویس موبایل هوآوی یا HMS استفاده می‌کند که به صورت اختصاصی توسط خود هواوی طراحی شده است. عملکرد این سیستم مورد بررسی قرار گرفت و تعدادی از اپلیکیشن‌های محبوب کاربران مورد استفاده قرار گرفت که در مدت استفاده از گوشی (حدود یک هفته) امکان استفاده از همه آنها برای ما میسر بود. تعدادی از این اپلیکیشن‌های بررسی شده شامل Youtube، اسنپ و تپسی است که عملکرد آنها در تصویر میبینید. نمونه تصاویر از محیط رابط‌کاربری و اپلیکیشن‌ها دوربین گوشی در چند بخش مورد بررسی قرار گرفته است. عکاسی داخلی، عکاسی خارجی و دیگر قابلیت‌های دوربین گوشی Y8p ارزیابی شد و نمونه تصاویر گرفته شده توسط این گوشی نیز در ادامه ارائه خواهد شد. دوربین اصلی این گوشی 48 مگاپیکسلی است که دو دوربین 8 مگاپیکسلی برای ثبت زاویه دید گسترده و 2 مگاپیکسلی برای تشخیص عمق میدان و عکاسی ماکرو آن را همراهی می‌کنند. حافظه داخلی 128 گیگابایتی گوشی نیز امکان ذخیره تعداد بسیار زیادی عکس و البته دیگر محتواها را فراهم کرده است. دوربین هواوی Y8p در نور معمولی روز عکاسی قابل قبولی ارائه می‌دهد. تصاویر جذاب با رنگ‌هایی درخشان و روشنایی قابل قبول که خاطراتی ماندگار از سوژه‌های مختلف را ثبت خواهند کرد. جزئیات تصویر ثبت شده هم به کمک دوربین 48 مگاپیکسلی به صورت تمام و کمال در تصاویر ماندگار می‌شوند. برای ثبت تصاویر از افراد دوربین گوشی هواوی Y8p مجهز به حالت مخصوص عکاسی پرتره است که بهترین تنظیمات برای این نوع تصویرها را ارائه می‌کند. در این حالت، سوژه به خوبی در مرکز توجه قرار گرفته و تمامی حالات صورت او قابل تشخیص خواهد بود. قابلیت عکاسی از فاصله نزدیک به سوژه تا مدت‌ها فقط در انحصار دوربین‌های عکاسی حرفه‌ای قرار داشت. اما امروزه این قابلیت به گوشی‌های هوشمند نیز راه یافته است. هواوی Y8p نیز دارای همین قابلیت است که امکان عکاسی تا فاصله 3 سانتی‌متری سوژه را فراهم می‌کند. لنز ویژه عمق میدان این گوشی اجازه تمرکز فوکوس تصویر بر روی سوژه و به تصویر کشیدن جزئیات از نزدیک را می‌دهد. دوربین سلفی 16 مگاپیکسلی گوشی هواوی Y8p نیز عملکرد قابل قبولی دارد. گرچه تا حدودی از مشکل روشنایی کمی بیشتر از مقدار مورد نیاز رنج می‌برد اما تصاویر با کیفیتی ارائه می‌کند. این دوربین مجهز به حالت زیبایی نیز است که سعی در ارائه تصویری زیباتر از شما خواهد داشت. این قابلیت خاصه برای بانوان می‌تواند از جذابیت‌های گوشی هواویY8p باشد. قابلیت دیگر دوربین این گوشی تجهیز به یک لنز مخصوص است که امکان ثبت تصاویر با گستره‌ دید بسیار بالا می‌دهد. این بازه تا 120 درجه از محیط‌ها را پوشش می‌دهد که شامل جزئیات زیاد و طیف بزرگی از سوژه‌ها است. در کل قابلیت‌هایی از دوربین هواوی Y8p که بارز به نظر می‌رسند ثبت جزئیات زیاد تصاویر، کیفیت رنگ‌ها و روشنایی مناسب است. تمامی این موارد با توجه به بازه قیمتی گوشی و رده آن در نظر گرفته شده است. هواوی Y8p از پردازنده کایرین 710F استفاده می‌کند که از فناوری 12 نانومتری بهره می‌برد. نمی‌توان گفت که این پردازنده از سریع‌ترین‌های موجود در بازار است اما به اندازه گوشی میان رده توانایی پردازش ایجاد می‌کند. عملکرد گوشی به کمک حافظه رم بالای 6 گیگابایتی بدون تاخیر و روان است. در عمل هواوی Y8p کارهای روزانه را بدون کمترین مشکلی انجام می‌دهد و تجربه خوبی برای کاربر فراهم می‌کند. اما عملکرد گرافیکی دستگاه چطور است؟ حالا که تعداد گیمرهای موبایلی روز به روز در حال افزایش است تقریبا تمامی گوشی های هوشمند باید توانایی اجرای بازی‌های روز را داشته باشند. این گوشی هم به کمک پردازنده گرافیکی Mali G51-MP4 امکان اجرای بازی‌های روز را مهیا می‌کند. در ادامه نتیجه تست چند بازی برتر روز که بروی گوشی به صورت تخصصی مورد بررسی قرار گرفته را مشاهده خواهید کرد.   این بازی روی تنظیمات گرافیکی پائین بدون مشکل اجرا می‌شود. تمامی قابلیت‌های بازی بر روی گوشی مورد آزمایش قرار گرفت و در یک کلام امکان تجربه محبوب‌ترین بازی موبایل حال حاضر به صورت تمام و کمال و با کمی جلوه‌های بصری کمتر ممکن است. صفحه تنظیمات گرافیکی بازی Call of Duty   تصاویری از اجرای بازی Call of Duty و نرخ فریم ثابت 60 فریم بازی PuBG Mobile lite به خوبی روی گوشی کار کرده و تقریبا در تمامی تنظیمات گرافیکی قابل اجرا است. البته به صورت پیش فرض این تنظیمات روی میانه قرار دارد که پیشنهاد ما نیز استفاده از همین مود گرافیکی است. از قابلیت‌های بارز دیگر گوشی هواوی Y8p می‌توان به باتری 4000 میلی‌آمپری آن اشاره کرد که در کاربری روزمره با هر بار شارژ یک روز کامل کار خواهد کرد. اما در صورت استفاده سنگین از گوشی باید آن را دوباره شارژ کنید. علاوه بر آن، سنسور اثر انگشت گوشی نیز به صورت نوری بوده و در زیر صفحه‌نمایش قرار دارد. این فناوری از گوشی‌های پرچمدار نسل‌های قبل به گوشی‌های رده پائین‌تر وارد شده‌اند. در پایان و پس از بررسی تقریبا همه جانبه گوشی هوآوی Y8p باید گفت که با توجه به شرایط اقتصادی موجود در کشور و افزایش قیمت‌ها از جمله قیمت گوشی‌های هوشمند، هوآوی Y8p می‌تواند یک انتخاب منطقی و کارا برای طیف گسترده‌ای از خریداران باشد. انتخابی که در اکثرا حیطه‌ها سربلند از آزمون خارج می‌شود و می‌تواند گزینه‌ای مقرون به صرفه برای کاربران باشد.
ورزشی,شایسته است در چنین وضعیتی، استاندار مازندران و مدیرکل ورزش و جوانان این استان با تصمیمی عاجلانه و برگزاری جلسه شورای تأمین هر چه سریع‌تر برای رفع این مشکل گام بردارند. به گزارش  فارس، پس از پایان فصل گذشته بنا به عدم رغبت مالکان باشگاه نساجی «فرهاد صنیعی‌فر و رضا حدادیان» به ادامه تیم‌داری، طی قراردادی باشگاه را به محمد اژدری واگذار کردند. اژدری نیز حدود دو ماه باشگاه را در اختیار داشت و با برگزار کردن تمرینات و اردو و همچنین جذب بازیکنان مورد نیاز، روند امیدوارکننده‌ای را برای نساجی رقم زد اما دیری نگذشت که به‌دلیل برگشت خوردن چک‌هایش، صنیعی‌فر و حدادیان باشگاه را از او پس گرفتند. صنیعی‌فر مالک ۶۰ درصدی و حدادیان مالک ۴۰ درصدی باشگاه نساجی با توجه به شرایط موجود، مجدداً حاضر شدند که در فصل جدید نیز عهده‌دار نساجی شوند. برخی از بازیکنان نیز برای اینکه به این دو مالک کمک کرده باشند، از بخشی از مبالغ قرارداد خود چشم‌پوشی کردند. بنا بر شواهد و اظهارات مسؤولان تیم، از روزی که دوباره این دو مالک بر سر کار آمدند، تمامی هزینه‌های جاری تیم، اعم از هتل، سفر هوایی و زمینی، خورد و خوراک، لباس، زمین تمرین، استخر، سالن وزنه و ... به‌عهده رضا حدادیان بوده است. همچنین طبق قولی که باشگاه مبنی بر پرداخت ۲۰ درصد از قراردادها را داده بود، رضا حدادیان سهم ۸ درصدی خود را پرداخت کرد اما هنوز پس از دو هفته صنیعی‌فر سهم ۱۲ درصدی خود را پرداخت نکرده است. همین مسئله باعث اعتراض برخی از بازیکنان شده بود که قبل از شروع فصل در آستانه فسخ قرار گرفتند که با وساطت محمدرضا مهاجری سرمربی نساجی مازندران این موضوع مرتفع شد. پس از مذاکراتی که بین مالکان صورت گرفت، ظاهراً قرار بود صنیعی‌فر سهم خود را به حدادیان بفروشد اما طی ۳ نشستی که با همین موضوع برگزار شد، هر بار که طرفین به توافق می‌رسیدند و حدادیان با مبلغ پیشنهادی صنیعی‌فر راضی می‌شد، ناگهان صنیعی‌فر دوباره مبلغ را بالا می‌برد؛ ظاهراً آخرین جلسه آنها شب گذشته برگزار شد که متأسفانه باز هم نتیجه‌بخش نبود. طی اعلام روابط عمومی باشگاه نساجی مازندران، تیم نساجی قرار بود امروز پس از انجام تمرین با پرواز وارد مازندران شود تا ۴ روز قبل از دیدار خانگی با پیکان، ادامه تمرینات خود را در خانه پیگیری کند اما ظاهراً از گوشه و کنار خبر می‌رسد که بازیکنان و کادر فنی به جلسه شب گذشته امیدوار بودند ولی پس از به نتیجه نرسیدن این جلسه، احتمال تعطیلی تمرین نساجی، کناره‌گیری مهاجری و کادرش، لغو سفر به مازندران و همچنین فسخ چند بازیکن نیز قوت گرفت. نساجی تیم پرهواداری است و نگاه‌های میلیونی به تصمیمات این دو مالک برای آینده نساجی دوخته شده اما ظاهراً پس از کش و قوس چندماهه، هنوز نساجی به ساحل آرامش نرسیده و صنیعی‌فر رفته رفته با توجه به رفتارها و واکنش‌های مردمی در فضای مجازی از شب گذشته، در حال برانگیختن خشم عمومی هواداران نساجی است. شایسته است در چنین وضعیتی، استاندار مازندران و مدیرکل ورزش و جوانان این استان با تصمیمی عاجلانه و برگزاری جلسه شورای تأمین هر چه سریع‌تر برای رفع این مشکل گام بردارند. نساجی در حالی که نه مدیرعامل دارد و نه سرپرست و همچنین ارکان باشگاه آن نیز مشخص نشده است، جمعه همین هفته در هفته دوم رقابت‌های لیگ برتر باید به مصاف پیکان برود.
فناوری,بسیاری از کاربران همیشه به دنبال گوشی میان‌رده‌ و خوش‌قیمتی هستند که با آن بتوانند فناوری‌های روز را تجربه کنند. Huawei Y7 2019 از همین نوع محصولات است که فناوری تشخیص چهره را نیز با خود به همراه دارد. سری Y گوشی‌های هوآوی همان طور که از نام‌شان مشخص است مخصوص جوانان و برای سلایق مختلف ساخته می‌شوند. نگاهی بیندازیم به ویژگی‌های جذاب Huawei Y7 2019 که یکی از خوش‌قیمت‌ترین گوشی‌های بازار محسوب می‌شود. شرکت هوآوی در اواسط اسفند ماه سال گذشته یکی از بهترین محصولات خود در سری میان‌رده را معرفی کرد. گوشی Huawei Y7 2019 را می‌توان تلفیقی از امکانات مفید و کاربردی در دل یک محصول میان‌رده‌ خوش‌قیمت دانست. این گوشی می‌تواند بهترین انتخاب برای افرادی باشد که قصد دارند تمام ویژگی‌های یک گوشی هوشمند مانند دوربین پیشرفته، رابط کاربری سریع و باتری قدرتمند را با هم در اختیار داشته باشند. این گوشی به یک قابلیت بسیار جذاب برای شناسایی چهره کاربر مجهز شده که Face Unlock 2.0 نام دارد. در این قابلیت تنها کافی است کاربر یک بار اسکن کامل صورت خود را انجام دهد. دستگاه این توانایی را دارد که حتی در زوایای غیر مستقیم نیز چهره را تشخیص و عملیات احراز هویت را انجام بدهد. قابلیت دیگر Huawei Y7 2019 سرعت بسیار بالای آن است. این دستگاه می‌تواند در کوتاه‌ترین زمان و به محض برداشتن گوشی از سطح میز و قرار دادن آن روبه‌روی چهره، احراز هویت را انجام بدهد. نمونه مشابه این قابلیت در کمتر دستگاه میان‌رده‌ای وجود دارد که بتواند با سرعت و دقت بالا، چهره کاربر را تشخیص دهد. از نکات مفید و جالب این قابلیت امنیت بالای آن است؛ هوآوی در طراحی این ساختار امکانی را به وجود آورده که نمی‌توان با عکس برای بازگشایی گوشی سوء استفاده کرد. در واقع ساختار تشخیص چهره این گوشی با آنالیز چهره واقعی تلاش می‌کند تا تنها به چهره واقعی یک انسان زنده به عنوان الگوی معتبر، مجوز عبور دهد و امکان دور زدن پروتکل‌های امنیتی از راه‌های دیگر وجود ندارد. Huawei Y7 2019 از یک نمایشگر 6.26 اینچی بزرگ با فناوری IPS LCD همراه با ناچ قطره‌ای استفاده می‌کند، که کیفیت بسیار خوبی در بازه قیمتی خود دارد. رنگ‌های دقیق و تصاویر شفاف همراه با زاویه دید مناسب از مواردی هستند که نمایشگر این گوشی را در کلاس بالایی از کیفیت قرار می‌دهند. در بحث طراحی با ساختاری کلاسیک و ساده روبرو هستیم، حالت انحنای موجود در پشت دستگاه باعث ارگونومی و احساس راحتی کاربر هنگام کار با گوشی می‌شود. رنگ‌های متنوع نظیر آبی شفق قطبی، قرمز مرجانی و مشکی نیمه شب نیز می‌توانند پاسخگوی همه سلایق در سن‌های متفاوت باشند. برای بسیاری از جوانان و نوجوانان داشتن گوشی با دوربین سلفی عالی اولویت‌ است. این گوشی در دل حفره قطره‌ای خود یک دوربین سلفی 8 مگاپیکسل جای داده و با وجود نرم‌افزاری که می‌تواند ویرایش و افزودن افکت‌های تصویری را به صورت زنده و بی‌درنگ انجام دهد، محبوب دل جوانان خواهد بود. در پشت دستگاه دوربین‌ دوگانه اولین چیزی است که جلب توجه می‌کند. این دوربین، مجهز به هوش مصنوعی است و از دو سنسور 13 مگاپیکسلی عریض و 2 مگاپیکسلی عمق میدان تشکیل شده که باعث می‌شود هم زمان با شناسایی هوشمند سوژه، امکان افزودن خودکار افکت‌های متناسب به عکس وجود داشته باشد. این دوربین به لطف دیافراگم با گشودگی بالا، می‌تواند تصاویری شفاف و با کیفیتی مناسب به ثبت برساند و همانند دوربین سلفی، افکت‌هایی را که حاصل الگوریتم‌های هوش مصنوعی است، بی‌درنگ به تصویر اضافه کند. گوشی هوشمند هر چقدر قدرتمند باشد، بدون باتری پرظرفیت فایده‌ای برای کاربر نخواهد داشت. Huawei Y7 2019 را می‌توان یکی از بهترین گوشی‌ها در این زمینه دانست که از یک باتری بسیار عالی 4000 میلی‌آمپر ساعتی استفاده می‌کند.. این باتری می‌تواند در کنار منابع کم‌مصرف دستگاه، عملکردی با دوام از خود نشان بدهد و حتی تا دو روز در استفاده عادی، کاربر را همراهی کند؛ ویژگی که خواسته بسیاری از کاربران است. در بخش سخت‌افزار نیز هوآوی برای این گوشی چیپست میان‌رده Snapdragon 450 با 3 گیگابایت حافظه رم و 32 گیگابایت حافظه داخلی را در نظر گرفته‌ که عملکرد سریعی را در محیط سیستم عامل با رابط کاربری EMUI ارائه می‌دهد. Huawei Y7 2019 محصولی کامل در بازار میان‌رده است که هوآوی در طراحی و ساخت آن دقت زیادی به خرج داده تا محصول نهایی که به دست کاربر می‌رسد قیمت و کیفیت مناسبی داشته و در نتیجه، ارزش خرید آن در بالاترین حد باشد.
فرهنگی/هنری,نشریه ورایتی در گزارشی درباره پیش‌بینی خود از جشنواره کن از احتمال حضور اصغر فرهادی در راس هیات داوران این رویداد مهم سینمایی خبر داده است. به گزارش ایسنا، فهرست فیلمهای حاضر در هفتاد و پنجمین دوره جشنواره فیلم کن روز ۱۴ آوریل (۲۵ فروردین) در یک نشست خبری در فرانسه اعلام می‌شود و نشریه ورایتی نیز در مطلبی پیش‌بینی خود را از این دوره از جشنواره کن منتشر کرده است. از جالب ترین نکات منتشر شده در این گزارش اشاره به حضور احتمالی اصغر فرهادی کارگردان ایرانی برنده دو جایزه اسکار به عنوان رئیس هیات داوران جشنواره کن ۲۰۲۲ است. فرهادی که از چهره های محبوب کن محسوب می‌شود سال گذشته با فیلم «قهرمان» برنده جایزه بزرگ هیات داوران کن شد، فیلمی که اخیرا حواشی فراوانی برای او در رابطه با اتهام سرقت ادبی مطرح کرده است و دادگاه در حال رسیدگی به این اتهامات است. ورایتی همچنین اشاره کرده که عدم اعلام رسمی انتخاب فرهادی تاکنون به دلیل همین حواشی پیش آمده است اما در هر حال او یکی از کاندیدهای اصلی ریاست هیات داوران کن است. در صورت محقق شدن این پیش‌بینی، فرهادی نخستین سینماگر ایرانی خواهد بود که در راس داوران بخش مسابقه اصلی جشنواره کن قرار می‌گیرد. پیش از این عباس کیارستمی یک بار رئیس داوران بخش فیلم کوتاه و سینه فونداسیون کن شده بود و لیلا حاتمی و کتایون شهابی نیز سابقه حضور در میان اعضای هیات داوران بخش مسابقه کن را در کارنامه دارند. فرهادی پس از فیلم «جدایی» که در برلین رونمایی شد همه آثار خود را در جشنواره کن نمایش داده و از چهره های محبوب جشنواره کن محسوب می‌شود. فیلمی جدید از «دیوید لینچ» کارگردان مطرح آمریکایی، «باردو» به کارگردانی «الخاندرو گونزالز اینارینو»، «جرائم آینده» ساخته «دیوید کروننبرگ»،‌ «مثلث اندوه» به کارگردانی «روبن اوستلند»، «پسر» به کارگردانی «فلورین زلر»، «سیارک شهر» از «وس اندرسون»، «ستاره‌های ظهر» به کارگردانی «کلر دنی»، «او گفت» به کارگردانی «ماریا شرادر»، «نشان دادن» ساخته «کلی رایکارد»، «تاپ گان: ماوریک» ساخته «جوزف کاسینسکی»، انیمیشن «لایتیر» محصول جدید کمپانی پیکسار به کارگردانی «انگوس مک‌لین»،‌ «استخوان‌ها و همه» به کارگردانی «لوکا گوادانینو»، «امیلی» از «فرانسس اوکانر»، «موجودات خدا» به کارگردانی مشترک «سیلا دیویس» و «آنا رُز هولمر»، «مردان انیس» ساخته «مارک جنکین»،‌ «بچه‌های مردم» به کارگردانی «ربکا زلوتوفستکی»، «دوباره پاریس را ببین» از «آلیس وینوکور»، «دون ژوان» به کارگردانی «سرژ بوزون»، «بلوند» به کارگردانی «آندرو دومنیک» و «روی علف‌های هرز» جدیدترین ساخته «نوری بیلگه جیلان» فیلم‌هایی هستند که احتمال حضور آنها در جشنواره کن امسال مطرح شده است. پیش از این حضور «الویس» ساخته «باز لورمن» درباره زندگی «الویس پریسلی» با بازی «تام هنکس» و فیلم «تاپ گان: ماوریک» با نقش‌آفرینی «تام کروز» به صورت رسمی در کن قطعی شده است. هفتاد و پنجمین جشنواره فیلم کن از ۱۷ تا ۲۸ می (۲۷ اردیبهشت تا ۷ خردادماه) به صورت حضوری برپا خواهد شد.
حوادث,"فرماندار شهرستان قصرشیرین از شهادت دو سرباز ""ارتش"" به دلیل انجار مین در این شهرستان خبر داد و گفت: این افراد در حال گشت‌زنی در مناطق مرزی بودند که به دلیل انفجار مین به شهادت رسیدند. مرادعلی تاتار در گفت و گو با ایسنا، با اشاره به حادثه انفجاری مینی که در این شهرستان رخ داده، اظهار کرد: این حادثه در محدوده بین قصرشیرین و مرز خسروی رخ داد و متاسفانه باعث شهادت دو تن از سربازان مرزی ارتش شد. وی با بیان اینکه این سربازان حین گشت‌زنی در مناطق مرزی دچار حادثه شدند، خاطرنشان کرد: هر دو سرباز که غیربومی هم بودند در همان محل به شهادت رسیدند. فرماندار قصرشیرین درباره اینکه چرا با وجود برگزاری جشن پاکسازی هنوز هم گاهی شاهد انفجار مین در این مناطق مرزی هستیم، یادآوری کرد: گاهی به دلیل شرایط جوی و بارندگی‌هایی که رخ می‌دهد مین‌هایی که در عمق خاک بوده و جا مانده به سطح زمین می‌آید و باعث بروز حادثه می‌شود. تاتار با اشاره به اینکه یگان‌های مین‌روب همچنان در این مناطق در حال فعالیت و بازنگری مناطق پاکسازی شده هستند، تاکید کرد: این گروه‌ها در مناطقی که به آنها اعلام شود دوباره پاکسازی را انجام می‌دهند تا اگر مینی باقی مانده خنثی شود. وی گفت: حتما درخواست خواهیم داد در منطقه‌ای که انفجار و شهادت این دو سرباز را داشتیم دوباره پاکسازی و مین‌روبی انجام شود. به گفته فرماندار قصرشیرین، این نخستین مورد حادثه انفجار مین در این شهرستان از ابتدای امسال است."
ورزشی,تیم فوتبال بارسلونا در رقابت های لالیگا مقابل سویا متوقف شد. به گزارش فارس، تیم فوتبال بارسلونا بامداد امروز در هفته سی ام لالیگا میهمان سویا بود که در نهایت این بازی با نتیجه تساوی بدون گل به پایان رسید تا شاگردان والورده 2 امتیاز ارزشمند را از دست دهند. بارسلونا با این تساوی 65 امتیازی شد و در صدر جدول لالیگا ماند. اما فاصله رئال با آبی-اناری ها به 3 امتیاز کاهش یافت. شاگردان زیدان می توانند با پیروزی در بازی دوشنبه مقابل رئال سوسیداد خود را به بارسلونا برسانند.
فرهنگی/هنری,به گزارش عصرایران به نقل از روابط عمومی چهارمین جشنواره بین المللی فیلم یاس، هیات داوران بخش مسابقه ایران جشنواره فیلم یاس متشکل از رویا تیموریان، حسن خجسته، اکبر تحویلیان، علیرضا زرین دست و محمود عزیزی با بررسی 20 اثر راه یافته  به این بخش نامزدهای بخش های مختلف را معرفی کردند. اسامی نامزدها به شرح زیر است: یونس به تهیه کنندگی علیرضا ابوالقاسم نژاد شیرازی گمیچی به تهیه کنندگی جواد قلی زاده سپید به رنگ مروارید به تهیه کنندگی روح الله حجازی داریوش یاری برای کارگردانی فیلم یونس مجید اسماعیلی پارسا برای کارگردانی فیلم گمیچی روح الله حجازی برای کارگردانی فیلم سپید به رنگ مروارید یونس نوشته سهیل امیرشریفی گمیچی نوشته مجید اسماعیلی پارسا و امیر عبدی هستی مهدوی برای بازی در فیلم «تاول» شبنم مقدمی برای بازی در فیلم های «آنها- یکی روز طولانی» نازنین فراهانی برای بازی در فیلم «نورا» رابعه مدنی برای بازی در فیلم «سپبد به رنگ مروارید» فرزین صابونی برای بازی در فیلم «یونس» مهدی مهاجری برای بازی در فیلم های «گمیجی و یونس» هومن سیدی برای بازی در فیلم «اینجا کسی نمی میرد» مجید دریس برای بازی در فیلم «گمیچی» رضا بهبودی برای بازی در فیلم «اینجا کسی نمیمیرد» مجید پتکی برای بازی در فیلم «بلوگا» احسان عیوض نژاد برای بازی در فیلم «نورا» علی سلیمانی برای بازی در فیلم های «سفر - یونس» امیر موسوی برای تصویربرداری فیلم «سپید به رنگ مروارید» عارف نامور برای تصویربرداری فیلم «یونس» محمد فکوری برای تصویربرداری فیلم «گمیچی» حسین کندری برای تصویربرداری فیلم «اینجا کسی نمیمیرد» وحید بیوته برای تصویربرداری فیلم «وز چهاردهم» احسان واثقی برای تدوین فیلم «نورا» رضا شهبازی برای تدوین فیلم «سپید به رنگ مروارید» رضا بهار انگیز برای تدوین فیلم «یونس» مینا مومنی برای ساخت موسیقی فیلم «سپید به رنگ مروارید» مهدی پناهی برای ساخت موسیقی فیلم «اینجا کسی نمیمیرد» مسعود سخاوت دوست برای ساخت موسیقی فیلم «گیمچی» حامد حبیب زاده برای ساخت موسیقی فیلم «تپه باد بادک ها» ایمان آزاد – احسان افشاریان برای صدای فیلم «یونس» شهرام متولی باشی – امین شریفی برای صدای فیلم «سپید به رنگ مروارید» مهدی اکبریان پور – آرش قاسمی برای صدای فیلم «گمچی» مروارید کاشیان برای طراحی صحنه فیلم «سپید به رنگ مروارید» هاشم مرادی برای طراحی صحنه فیلم «گمیچی» سید محسن آهنگرانی برای طراحی صحنه فیلم « یونس» امیر حسین دوانی برای طراحی صحنه فیلم «اینجا کسی نمی میرد» حسین کندری برای کارگردانی فیلم «اینجا کسی نمی میرد» وحید پرشاد برای کارگردانی فیلم «نورا» بهمن کامیار برای کارگردانی فیلم «تاول» چهارمین جشنواره بین المللی فیلم یاس به دبیری سید مصطفی ابطحی از22 آذرماه آغاز شده و تا 26 ادامه دارد.
فرهنگی/هنری,انجمن کارگردانان فرانسه در پی تصویب قانونی است که در نتیجه آن «رومن پولانسکی» را از عضویت در این نهاد سینمایی تعلیق می‌کند.
فرهنگی/هنری,فیلمبرداری فیلم سینمایی «مغزِ استخوان» به کارگردانی حمیدرضا قربانی و تهیه‌کنندگی حسین پورمحمدی به پایان رسید و فیلم در حال آماده شدن برای حضور در سی و هشتمین جشنواره فیلم فجر است.
سیاسی,رییس سازمان پدافند غیرعامل کشور گفت: پذیرش مکانیسم‌های FATF شفافیت‌بخشی به سازوکار دورزدن تحریم‌هاست و این کار عملا خودزنی و خودتحریمی است.
ورزشی,دیدار فولاد-سپاهان در فولادآرنا برگزار می‌شود. به گزارش ایلنا، فولادآرنا که به علت برخی مشکلات آماده بهره‌برداری رسمی و برگزاری مسابقات نبود، پس از کش و قوس‌های فراوان و رایزنی‌ مسئولین، بالاخره رسما به بهره‌برداری رسید. قرار است فولادی ها در اولین بازی رسمی در فولادآرنا، میزبان سپاهان باشند.
ورزشی,بازیکن تیم فوتبال سپاهان اصفهان گفت: هیچکس حاضر به زدن پنالتی نبود و من پشت این ضربه ایستادم و شرمنده هواداران شدم. به گزارش به نقل از فارس، مهدی کیانی بعد از شکست یک بر صفر مقابل پرسپولیس در نیمه نهایی جام حذفی در جمع خبرنگاران گفت: ایران پوریان پنالتی زن اول تیم ما بود. بعد از ۹ نفره شدن فشار زیادی روی تیم ما وارد آمد . بعد از اعلام پنالتی هیچکس حاضر نبود پشت این ضربه بایستد. ما هم ۱۱۵ دقیقه دویده بودیم و جانی نداشتیم و شرمنده هواداران شدیم. باخت را گردن می‌گیرم. وی افزود: لیاقت بازیکنان و هواداران سپاهان یک جام قهرمانی بود اما داوری هم در این بازی تاثیرگذار بود! بازیکن حریف به سرم کوبید اما داور گفت برخوردی نبوده است. داور می‌توانست بازی را بهتر مدیریت کند. ۹ نفره بازی کردن هم خیلی سخت است و فشار زیادی روی ما وارد آمد. مردانه ۱۲۰ دقیقه جنگیدیم و می‌توانستیم برنده بازی هم باشیم اما این شکست را گردن می‌گیرم. من شرمنده مردم اصفهان، بازیکنان و کادرفنی تیم شدم. کیانی در مورد اینکه قراردادش با باشگاه به پایان رسیده اظهار داشت: بله قراردادم با باشگاه تمام شده است ولی صحبت‌هایی شده است. در حال حاضر از نظر روحی و روانی داغون هستیم.
فرهنگی/هنری,جنگ جهانی دوم برای دنیای هنر و فرهنگ ویرانی‌های جبران‌ناپذیری به دنبال داشت. موزه‌ها و گالری‌ها برای همیشه از برخی از شاهکارهای هنری غیرقابل جایگزین محروم شدند و کارشناسان هنری نیز سال‌ها زمان را صرف کشف آثار هنری مفقود کردند. به گزارش ایسنا، جهان در جنگ جهانی دوم شاهد وقوع سرقت و غارت آثار هنری در مقیاس گسترده بود. خوشبختانه اغلب این آثار توسط گروهی بازیابی شدند که به «مردان آثار ماندگار» مشهور شدند. با این حال بسیاری از این آثار هنری هنوز مفقود هستند. امروزه تلاش جهانی برای شناسایی آثار هنری غارت‌شده نازی‌ها و استرداد آن‌ها به مالکان اصلی وجود دارد. در ادامه با تعدادی از مهم‌ترین آثار هنری آشنا می‌شوید که در طول جنگ جهانی دوم مفقود و یا نابود شدند و توسط «دیلی آرت» معرفی شده‌اند: این تابلو نقاشی مشهورترین خسارت هنری لهستان ناشی از جنگ جهانی دوم محسوب می‌شود. تابلو نقاشی «پرتره مرد جوان»‌ از مجموعه خانوادگی در «کراکوف» غارت شد تا در سال ۱۹۳۹ در موزه هیتلر قرار داده شود. در پایان جنگ این تابلو نقاشی مفقود شد اما هر چند ماه یکبار شایعاتی درباره پیدا شدن این نقاشی در نقطه‌ای از جهان به گوش می‌رسد. این تابلو نقاشی «ون‌گوگ» توسط نازی‌ها ربوده شد و سپس در جریان بمباران شهر «ماگدبورگ» در آلمان گم شد. این تابلو نقاشی در جریان جنگ جهانی دوم به همراه ۱۵۴ تصویر دیگر حین انتقال این آثار به قلعه‌ای در نزدیکی درسدن و بر اثر بمباران نیروهای متفقین در فوریه ۱۹۴۵ از بین رفت. اتاقی در کاخ کاترین در نزدیکی سن پترزبورگ بود که با کهربا، آینه و طلا نزئین شده بود. تزئینات این اتاق در جریان جنگ جهانی دوم ناپدید شد و در سال ۲۰۰۳ بازسازی شد. تزئینات این اتاق در جنگ جهانی دون توسط گروهی از سربازان نازی غارت شد و برای بازسازی و نمایش به کونیگسبرگ منتقل شد. وضعیت کنونی این اتاق نامشخص است. این پرتره دختر «جنی استینر»‌ یک مجموعه‌دار اهل وین است. این پرتره نیز توسط نازی‌ها پس از فرار «استینر» به اتریش در سال ۱۹۳۸ غارت شد. این پرتره سپس به فردی نامشخصی در سال ۱۹۴۱ فروخته شد و از آن پس هرگز دیده نشد. این نقاشی منظره که توسط «کانالتو» خلق شده است، بخشی از مجموعه خصوصی که پس از فرار مالک آن در سال ۱۹۴۰ به هلند،‌ توسط نازی‌ها مصادره شد. برخی از آثار این مجموعه به وارثان مالک اصلی آن‌ بازگردانده شدند، با این حال کارآگاه‌های هنری هنوز به دنبال این پرتره هستند.
سلامت,یکی از خطرناک‌ترین ویژگی های سویه جدید کرونا، تغییرات زیاد در ویروس است.
سلامت,"متخصص قلب و عروق با تاکید بر اهمیت قلب از منظر پزشکی ایرانی، به تشریح نکاتی کلیدی برای حفظ تندرستی قلب پرداخت. به گزارش تسنیم, رحیم فیروزی - متخصص قلب و عروق [فلوشیپ اینترنشنال کاردیولوژِی] از دانشگاه علوم پزشکی تهران, اظهار داشت: قلب از منظر پزشکی ایرانی یکی از اعضای مهم و اصلی است. به گفته وی قدرت و نیروی بدن از قلب توسط رگ‌ها به اعضا مختلف می‌رسد. پس رعایت حال قلب در حفظ تندرستی و حتی درمان بیماری‌های مختلف بسیار مهم است. به طوری که پزشک طب ایرانی در درمان اغلب بیماری‌ها در کنار تجویز داروهای مختص آن بیماری، داروهای تقویت کننده فعالیت قلب را نیز تجویز می‌کند. این دستیار طب سنتی ایران دانشگاه علوم پزشکی قم و متخصص قلب و عروق افزود: یکی از بهترین راههای شناخت سلامتی قلب در پزشکی ایرانی نبض شناسی است. خصوصا"" مشخص کردن قوت نبض در این مورد می‌تواند راه گشا باشد(قوت نبض توسط مولفه‌های تعریف شده اندازه گیری می‌شود) امروزه نیز پزشکان با گرفتن فشارخون و ثبت فشارسیستول و دیاستول و همچنین مقایسه نبض دو دست می‌توانند از جوانبی از فعالیت قلب افراد با خبر شوند. فیروز ادامه داد: دوری از فکر و خیال زیاد، ترس از آینده، غم و استرس, همراهی و همنشینی با افراد خوش مشرب و  خوش سخن خوشحالی معتدل؛ همچنین استشمام بوی گل‌ها و گیاهان و عطرهای خوش البته با درنظرگرفتن شرایط مزاجی هر فرد برای سلامت قلب مفید است. وی یاداور شد: مصرف غذاهایی مثل گوشت گوسفند، کبک، بچه خروس، زرده تخم مرغ عسلی، عرق بیدمشک و گلاب  می‌تواند در حفظ سلامتی قلب  افراد را یاری کند اما از طرفی مداومت بر خوردن غذاهایی مثل  گوشت گاو اثر سوء بر سلامت قلب افراد دارد."
ورزشی,دستیار اول محمود فکری در نساجی به عنوان سرمربی این تیم در لیگ بیستم انتخاب شد. به گزارش  فارس، وحید فاضلی دستیار اول محمود فکری در نساجی مازندران به عنوان سرمربی این تیم در لیگ بیستم انتخاب و معرفی شد.   قرار بود فاضلی به عنوان دستیار فکری در استقلال با این مربی کار کند اما در نهایت با پیشنهاد مسئولان نساجی در این تیم ماندنی شد.
حوادث,متهم پرونده می‌گوید که دوستش هنگام شنا در دریا غرق شده است. به گزارش همشهری، چند روز پس از گم‌شدن جوان 18ساله معلوم شد که جسد وی در سواحل محمودآباد پیدا شده است اما دوست وی که تا‌کنون اسرار سفرشان به محمودآباد را فاش نکرده بود، مدعی است که او هنگام شنا در دریا غرق شده است.
فرهنگی/هنری,ترانه علیدوستی بازیگر سینما که این روزها مشغول بازی در فصل دوم سریال «شهرزاد» است. عکسی از این سریال را در اینستاگرام خود منتشر کرد. او در توضیح عکس نوشت: «هرچند عکس دیروز منتشر شد ولی خب کاری بود که فعلا از دست من برمیود.»
حوادث,برخورد یک دستگاه خودروی سواری با تانکرحامل سوخت در کیلومتر70 جاده خور به طبس در شرق استان اصفهان به کشته شدن 2 سرنشین سواری منجر شد. مسئول امور پایگاه‌های فوریت‌های پزشکی شهرستان خوروبیابانک روز یکشنبه به ایرنا گفت: در این حادثه که صبح امروز رخ داد، 2 سرنشین خودروی سواری در محل حادثه جان باختند. رضا رحمت گفت: همزمان با امداد رسانی اورژانس، نیروهای یک پایگاه امدادی جاده ای نیز به محل حادثه اعزام شدند. وی افزود: جانباختگان حادثه با کمک نیروهای امدادی به سردخانه منتقل شدند. کارشناسان پلیس راه در حال بررسی علت این حادثه هستند. خور و بیابانک با جمعیتی حدود 20هزار نفر در 420 کیلومتری شرق اصفهان قرار دارد.
حوادث,دادستان اسدآباد گفت: روز گذشته در پی کشف جسد زنی ٣٠ ساله در گردنه اسدآباد، یک نفر مظنون به قتل بازداشت شد. به گزارش ایسنا، محمدجواد هاجرپور  اظهار کرد: متهم به قتل طی بازجویی‌ها اعتراف کرد که این زن ٣٠ ساله همسر موقت وی بوده که به اتفاق هم به بیستون رفته و در مسیر بحث در رابطه با طلاق همسر اول متهم و ازدواج با این زن بالا می‌گیرد. وی اضافه کرد: متهم به قتل در ادامه بازجویی‌ها ادعا کرده که همسر موقت وی در هنگام برگشت، متهم را تهدید کرده که خود را خواهد کشت و در حین تهدیدها قرصی را از کیف خود خارج و مصرف کرده و در مسیر حال زن بد شده و فوت می‌کند. هاجرپور یادآور شد: متهم ادعا کرده با دیدن صحنه تمام کردن زن در ماشین، دچار هراس شده و از ترس جسد همسر موقتش را در گردنه اسدآباد رها کرده است. وی افزود: اکنون جسد کشف شده در گردنه اسدآباد برای کالبدشکافی و مشخص شدن علت مرگ تحویل پزشکی قانونی شده و هنوز علت مرگ وی مشخص نیست و باید منتظر پاسخ پزشکی قانونی بود. دادستان اسدآباد افزود: پرونده جسد کشف شده این زن ٣٠ ساله در گردنه اسدآباد در بازپرسی اسدآباد در حال رسیدگی است و امروز متهم با قرار بازداشت موقت روانه زندان شده است.
سیاسی,سخنگوی وزارت امورخارجه حملات غیر قانونی و تجاوز گرانه نیروهای آمریکایی به مناطقی در شرق سوریه که نقض آشکار حقوق بشر و تجاوز نسبت به حقوق و قوانین بین المللی است را بشدت محکوم کرد. به گزارش اداره کل اطلاع رسانی و سخنگویی وزارت امورخارجه ایران، سعید خطیب زاده افزود: این حملات که در ادامه تجاوزات مستمر رژیم صهیونیستی به خاک سوریه می باشد، در شرایطی صورت گرفته است که نیروهای آمریکایی طی سالهای اخیر بطور غیرقانونی وارد خاک سوریه شده و اقدام به اشغال مناطقی از خاک این کشور و سرقت منابع طبیعی از جمله نفت نموده است که حق طبیعی مردم سوریه می باشد . خطیب زاده ادامه داد: همچنین پایگاه های غیرقانونی آمریکایی در خاک سوریه اقدام به آموزش نیروهای تروریستی و استفاده ابزاری از آنها می کند. سخنگوی وزارت امور خارجه این اقدام دولت جدید امریکا را تجاوز آشکار به حاکمیت و تمامیت ارضی سوریه و نقض قوانین حقوق بین الملل دانست که منجر به تشدید درگیری‌های نظامی و بی ثباتی بیشتر منطقه خواهد شد.
سلامت,"نقش مهمی در تعیین این دارد که سطوح فرد در منطقه سالم باقی می ماند یا از کنترل خارج شده و به دیابت منجر می شود. همچنین، میزان حساسیت سلول های بدن به انسولین است که می تواند خطر ابتلا به این بیماری را مشخص کند. به گزارش گروه سلامت به نقل از "" ""، برخی روش های ساده که از پشتیبانی علمی برخوردار هستند، وجود دارند که می توانند حساسیت به انسولین را افزایش دهند، مقاومت به انسولین را کاهش داده و کنترل بهتر بر قند خون را امکانپذیر کنند. در ادامه با برخی از آنها بیشتر آشنا می شویم. یک متاآنالیز در سال 2018 به مرور 11 مطالعه جداگانه درباره ارتباط حساسیت به انسولین و ورزش پرداخت و نتایج روشن و مشخص بودند ... اگر قصد دارید حساسیت سلول های بدن خود به هورمون انسولین را بهینه سازی کنید، باید ورزش کنید یا حداقل از نظر بدنی فعال باشید. همچنین، یک بررسی در سال 2013 نشان داد که افراد می توانند بیشترین فواید را از ترکیب تمرینات ایروبیک با تمرینات قدرتی دریافت کنند، حتی اگر به دیابت مبتلا باشند. نیز نقش مهمی در مدیریت واکنش بدن به انسولین دارد. در حقیقت، مطالعه ای در سال 2015 نشان داد شرکت کنندگانی که با کمبود خواب مواجه بودند و زمان استراحت خود را تنها به میزان یک ساعت در روز افزایش داده و شش هفته این روند را ادامه دادند، به میزان قابل توجهی بهبود در حساسیت به انسولین را تجربه کردند. در مطالعه ای دیگر شرکت کنندگان به دو گروه تقسیم شده و یک گروه چهار ساعت در شب و گروه دیگر هشت ساعت می خوابیدند. تنها پس از گذشت یک شب نیز مشخص شد گروهی که چهار ساعت می خوابیدند نسبت به گروه دیگر از حساسیت به انسولین بسیار کمتری برخوردار شده اند. مطالعات به طور مداوم نشان داده اند که سطوح بالای دست در دست حساسیت پایین به انسولین دارند. و زمانی که استرس برای مدت زمانی طولانی ادامه دارد، فرد می تواند خود را در مسیر ابتلا به مقاومت به انسولین قرار دهد. شما می توانید از طریق ورزش، استراحت یا مدیتیشن سطوح استرس بدن خود را کاهش دهید که می تواند به بهبود حساسیت به انسولین کمک کند. برخی مکمل های غذایی با کاهش مقاومت به انسولین پیوند خورده اند. اسیدهای چرب امگا-3 و پروبیوتیک ها از نمونه هایی هستند که به طور گسترده مورد مطالعه قرار گرفته و می توانید آنها را به روتین روزانه خود اضافه کنید. اسیدهای چرب امگا-3 از روغن ماهی و پروبیوتیک ها هر دو در یک آزمایش بالینی در سال 2014 توانایی خود در بهبود حساسیت به انسولین را زمانی که به صورت جداگانه مصرف شدند، نشان دادند. مصرف این مواد مغذی در ترکیب با یکدیگر نیز نتایج بهتری را نشان داده بود. یک مکمل دیگر که مصرف آن برای بهبود حساسیت به انسولین توصیه شده است رزوراترول است که انگورهای قرمز منبع خوبی برای این ماده مغذی هستند. طی مرور 11 مطالعه، مشخص شد این مکمل حساسیت به انسولین و کنترل گلوکز در افراد مبتلا به دیابت را بهبود بخشیده است. شما می توانید تنها با ایجاد تغییرات کوچک در رژیم غذایی روزانه خود نیز بهبودهای چشمگیری در حساسیت به انسولین ایجاد کنید. ابتدا، افزودن فیبرهای محلول به رژیم غذایی خود را مد نظر قرار دهید. این نوع فیبر در مواد غذایی مانند جو دوسر، تخم کتان، حبوبات و جوانه های بروکسل وجود دارد و با بهبود حساسیت به انسولین پیوند خورده است. این می تواند به واسطه این حقیقت باشد که فیبر محلول باکتری های خوب در روده را تغذیه می کند که به افزایش حساسیت به انسولین در فرد کمک می کند. همچنین، شما باید افزودن میوه ها و سبزیجات رنگارنگ به رژیم غذایی خود را مد نظر قرار دهید زیرا ترکیبات گیاهی توانایی خود در بهبود حساسیت به انسولین را نشان داده اند. به خاطر داشته باشید که حتی تغییرات کوچک در رژیم غذایی می تواند فواید قابل توجهی برای سلامت شما به همراه داشته باشد. با استفاده از نکته های بالا برای بهبود حساسیت به انسولین به روشی طبیعی، شما می توانید از ابتلا به دیابت پرهیز کرده یا حتی سطوح قند خون خود را به منطقه امن باز گردانید. ---------------------------------------"
ورزشی,استقلال در چارچوب دیدار تدارکاتی مقابل پیکان به تساوی ۲ بر ۲ رسید. به گزارش ایسنا، تیم فوتبال استقلال در چارچوب دیدار تدارکاتی به مصاف تیم پیکان رفت که این بازی با تساوی ۲ بر ۲ به پایان رسید. استقلال در این بازی با ترکیب سید حسین حسینی، روزبه چشمی، سیاوش یزدانی، عارف غلامی، علی کریمی، مسعود ریگی، آرش رضاوند، وریا غفوری، هرویه میلیچ، مهدی قایدی و ارسلان مطهری وارد میدان شد. گل های استقلال را مهدی قایدی و علی کریمی در دقایق ۱۱ و ۶۴ به ثمر رساندند و برای پیکان، شهریار مغانلو و جابر انصاری در دقایق ۲۵ و ۷۴ گلزنی کردند. این بازی در دو نیمه ۴۰ دقیقه ای برگزار شد و احمد سعادتمند مدیرعامل استقلال با حضور در محل بازی، این مسابقه را از نزدیک تماشا کرد.
سیاسی,سخنگوی کمیسیون امنیت ملی و سیاست خارجی مجلس شورای اسلامی با اشاره به جلسه فوق العاده این کمیسیون برای پیگیری اجرای قانون اقدام راهبردی برای لغو تحریم ها گفت که طبق توضیحات آقای کمالوندی ، حدود ۷۰ درصد بازرسی ها از برنامه هسته ای ایران مبتنی بر معاهده پادمان بوده و با توقف اجرای پروتکل الحاقی، بازرسی های آژانس از ایران حدود ۳۰ درصد کاهش می یابد. ابوالفضل عمویی در گفت و گو با ایسنا اظهار کرد: امروز کمیسیون امنیت ملی و سیاست خارجی جلسه فوق العاده ای را با موضوع پیگیری اجرای قانون اقدام راهبردی برای لغو تحریم ها با حضور دکتر صالحی رئیس و آقای کمالوندی سخنگو و معاون امور بین الملل سازمان انرژی اتمی برگزار کرد. در این جلسه دکتر صالحی با ارائه گزارشی از روند اجرای مواد مختلف قانون اقدام راهبردی برای لغو تحریم ها، توضیح داد که ما برای اجرای دقیق قانون اقدام راهبردی عزم راسخ داریم. وی افزود: طبق توضیحات آقای صالحی در قانون مکلف به تولید ۱۲۰ کیلوگرم اورنیوم غنی شده بیست درصد در طول یک سال شده ایم که در حال حاضر ۲۵ کیلوگرم تولید شده است و زودتر از موعد به ظرفیت ۱۲۰ کیلوگرم اورنیوم ۲۰ درصد می رسیم. همچنین اقای صالحی با اشاره به روند نصب سانتریفیوژهای نسل جدید IR2M و IR6 در تاسیسات فردو و نطنز، تاکید کرد که در موعد مقرر شده در قانون، نصب آبشارهای این نوع از سانتریفیوژها هم تکمیل و گازدهی خواهد شد. عمویی افزود: رئیس سازمان انرژی اتمی درباره اجرای ماده ۶ قانون مبنی بر توقف اجرای داوطلبانه پروتکل الحاقی گفت که ما از ۲۷ بهمن ماه در اجرای قانون اقدام راهبردی، دبیرخانه آژانس بین المللی انرژی اتمی را نسبت به توقف اجرای پروتکل الحاقی در ۵ اسفندماه آگاه کردیم و پس از آن بود که مدیرکل آژانس برای بررسی نحوه ادامه همکاری ایران و آژانس بر اساس پادمان، درخواست سفر به تهران کرد که ما ضمن تاکید بر اجرای قانون در موعد مقرر، با این سفر برخورد ایجابی کردیم و پیشنهادهای مدیرکل را دریافت کردیم همچنین پس از هماهنگی با نهادهای مربوطه و بعد از مذاکرات طولانی در روز ۳ اسفند بر سر یک تفاهم فنی درباره نحوه اجرای قانون مجلس توافق شد که بر اساس آن، ضمن توقف اجرای پروتکل الحاقی در موعد مقرر، ایران تا ۳ ماه اطلاعات نظارتی را در داخل، بدون دسترسی بازرسان آژانس، ذخیره می کند. در صورتی که خواسته های ایران در این مدت تامین شود، این اطلاعات به منظور استمرار نظارتی آژانس در آینده با نظر ما به رویت آنها خواهد رسید. عمویی ادامه داد: صالحی تاکید کرد که در صورت عدم تامین خواسته های کشورمان، ایران پس از ۳ ماه این اطلاعات را پاک خواهد کرد. وی با اشاره به صحبت های کمالوندی گفت: آقای کمالوندی نیز ضمن مروری بر جزییات متن بیانیه مشترک و ضمیمه آن که به دلایل ملاحظات حفاظتی، محرمانه است، گفت که حدود ۷۰ درصد بازرسی ها از برنامه هسته ای ایران مبتنی بر معاهده پادمان بوده است و با توقف اجرای پروتکل الحاقی، بازرسی ها آژانس از ایران حدود ۳۰ درصد کاهش می یابد. به گفته عمویی، در ادامه جلسه نمایندگان عضو کمیسیون به طرح دیدگاه ها و سوالات خود درباره نحوه اجرای قانون اقدام راهبردی پرداختند و تاکید کردند این قانون باعث تقویت مواضع کشورمان است و مجلس بر اجرای دقیق این قانون اصرار دارد. سخنگوی کمیسیون امنیت ملی و سیاست خارجی مجلس در جمع بندی اظهار کرد: بر اساس جمع بندی صورت گرفته توسط رئیس کمیسیون، نمایندگان در آینده نزدیک با بازدید میدانی از تاسیسات هسته ای بر روند اجرای دقیق این قانون و توقف اجرای پروتکل الحاقی نظارت خواهند کرد. همچنین مقرر شد جلسات کارشناسی با همکاری سازمان انرژی اتمی و وزارت امور خارجه و سایر نهادهای ذی ربط برای تدبیر مواجهه قاطع با زیادی خواهی های غربی ها در روزهای پیش رو تشکیل شود.
فرهنگی/هنری,- چهارشنبه اول تیر 1401 اتفاق نادر و جالبی رخ داد که قطعا به صورت تصادفی و بدون برنامه‌ریزی و اطلاع قبلی بوده است: این که به شکل کاملا هم‌زمان در محل انجمن صنفی روزنامه‌نگاران استان تهران از رونمایی شد و در صدا‌و‌سیما و در جمع معاونان سازمان هم از کلیات « ».   اگرچه سه واژۀ در هر دو مشترک‌اند اما هیچ ربط و شباهتی به هم ندارند. چرا که در اولی منظور از سند است و در دومی سند (در حالی که به تعبیر دکتر وب‌2 را هم پشت سر گذاشته و به زودی وارد وب‌3 خواهیم شد) و خود رادیو و تلویزیون دیگر رسانۀ مدرن نیست و به تعبیری رسانۀ تلویزیون در معنی عام و جهانی نه مشخصا صدا و سیما هر چند در ایران همچنان رایگان‌ترین و گسترده‌ترین امکان وقت‌گذرانی و ارتباطی است. (رایگان از جهت پرداخت حق اشتراک وگرنه بودجۀ آن از جیب ملت تأمین می‌شود). در اولی منظور از رسانه واقعا رسانه است. یعنی بدون بودجۀ حکومتی و مخاطب‌محور و در دومی به جز تعبیر «رسانه ملی» در باقی موارد ترجیح می‌دهند از مفاهیم ایدیولوژیک استفاده کنند و آن را در واقع عرصۀ جنگ می‌دانند یا با واژه های جنگ و قرارگاه حجم عظیم پرسنل و بودجه های کلان و انحصار و چنگ انداختن به شبکۀ نمایش خانگی را توجیه می‌کنند. در اولی، مراد از واژۀ ملی واقعا ملی است چون معطوف به ایران است و در دومی مراد از ملی معطوف به نظام سیاسی است و گرنه اگر ملی بود به زبان ملی، سینمای ملی، موسیقی ملی و مانند اینها بها می‌داد نه آن که چندان که در نوشته‌ای آمد   آیین اولی دور از هر وابستگی دولتی و حکومتی و شایبۀ تبلیغاتی و در حضور چهره‌های شاخص رسانه‌ای و استادان شاخص ارتباطات و با معیارهای کاملا حرفه‌ای و جهانی و شناخته‌شده برگزار شد و دومی اگر چه ذیل عنوان «رسانه ملی» اما با اهداف سیاسی و ایدیولوژیک و جدای معیارهای شناخته شده رسانه‌ای و می توان حدس زد بی‌حضور عالمان این رشته و در نشستی کاملا اداری هر چند محتمل است برخی از معاونان تحصیلات مرتبط داشته باشند اما به این صفت حاضر نبودند.   این اتفاق نمادین اما نشان‌دهندۀ ریشۀ مشکل رسانه‌ها در ایران هم هست و آن هم نگاه غیر علمی به موضوع رسانه در عرصه رسمی و برخوردار از بودجه‌های کلان چند هزار میلیارد تومانی در سال و با قریب 50 هزار کارمند است حال آن که آن طرف با انواع محدودیت‌ها و مضیقه ها دست به گریبان است و چرخ اقتصاد نحیف آن با یارانه هم نمی‌گردد. جدای این زبان مشترک را هم دچار اختلال می کند. چون ما از سه واژۀ سند و رسانه و ملی یک مراد داریم و کارمندان ادارۀ سازمانی به نام صدا و سیما که همه باید حول این 12 محور فعالیت کنند یک منظور.   حاصل این چالش و کشاکش البته این شده که مردم هم از رسانه‌های چاپی و کاغذی روی‌گردان شده‌اند تا جایی که ایران به پایین‌ترین نرخ روزنامه‌خوانی در جهان – بله در جهان – سقوط کرده و هم از اخبار صدا‌و‌سیما تا جایی که برای اثبات مُردن حسین عبدالباقی ناچار شدند کشوی سردخانه را باز کنند و بگویند ایهاالناس! باور کنید این جنازه متعلق به مالک و سازندۀ متروپل آبادان است و ما دروغ نگفتیم هر چند روز دیگر گرفتار یک افتضاح یا رسوایی دیگر شدند. این که به جای کارشناس واقعی به کارمند خودشان گفته بودند انگلیسی حرف بزن و بنده خدا وسط ماجرا با فارسی حرف زدن لو داد!   نویسندۀ این سطور، خود یکی از سخنرانان و حاضران نشست رونمایی از سند ملی رسانه در محل انجمن صنفی روزنامه نگاران بود اما از استادان ارتباطات خصوصا دکتر محسنیان‌راد بسیار آموخت و همین مقدمه سند را با موازین حرفه‌ای بسیار منطبق یافت و می‌توان پیش بینی کرد متن کامل و مفصل آن که حاصل چند گزارش تخصصی پژوهشی است کاری بسیار درخور باشد.    در آن طرف هم آقای پیمان جبلی 12 محور تحول در محتوای برنامه های صدا وسیما را به این شرح اعلام کرده است:        هر قدر ادبیات سند ملی رسانه (روزنامه‌نگاران‌) عاری از مفاهیم سیاسی و ایدیولوژیک و کاملا منطبق با علوم ارتباطات و نظریات مدرن رسانه‌ها و مبتنی بر مشاوره‌های برجسته ترین استادان ارتباطات و روزنامه‌نگاری است سند تحول صدا و سیما پر است از نگاه ایدیولوژیک و سیاسی و بسیار دور از مفاهیم تخصصی رسانه‌ای و آدم را بیشتر یاد اهداف سازمان تبلیغات اسلامی می‌اندازد.    اگر صدا و سیما یک دستگاه وسیع و حجیم تبلیغاتی - پروپاگاندایی است نقدی به رویکرد صدا و سیما نیست اما چرا اصرار دارند خود را ذیل عنوان «رسانۀ ملی» توصیف کنند؟ حال آن که این دو واژه تعاریف خاص خود را دارد.  طبیعی است که آقای جبلی مأموریت دارد این سازمان را با این اهداف متحول کند اما این محورها به علم رسانه چه ارتباطی دارند و چگونه می‌توانند با رسانه‌های دیگر رقابت یا مقابله کنند؟    عین این 12 محور را سازمان تبلیغات اسلامی هم می‌تواند اعلام کند و بر این اساس می‌توان پیش‌بینی کرد چنانچه این اهداف محقق شود سازمان صدا وسیما به سازمان تبلیغات اسلامی تبدیل خواهد شد و هر قدر آن سازمان موفق بوده این سازمان هم موفق خواهد بود. (البته به لحاظ اداری و سازمانی در واقع شورای هماهنگی تبلیغات اسلامی. منظور تشکیلات تبلیغاتی است نه یک عنوان خاص).    منتها سازمان تبلیغات در طول سال با تعداد شرکت کنندگان در چند راه‌پیمایی مهم و سراسری و نوع برنامه‌یزی برای آنها یا جشن‌های دهۀ فجر ارزیابی می‌شود حال آن که سازمان صدا و سیما لحظه‌به‌لحظه زیر ذره بین مخاطبان داخلی و خارجی است و قاعدتا باید با مدل‌های رسانه ای برنامه‌ریزی شود نه تبلیغاتی.   اگر سه کارکرد مهم صدا و سیما را ا بدانیم چنان که طی 43 سال گذشته و از زبان رؤسای مختلف سازمان بارها اعلام شده مشخص نیست کدام یک از این 12 محور به اطلاع‌رسانی و سرگرمی و حتی آموزش معطوف است؟ مگر آن که آن سه رویکرد مربوط به ماقبل سند بوده باشند و من بعد قرار است از این قرار باشد.    اگر قرار بر تحولی این گونه است و با این اوصاف شاید بهتر باشد که صدا وسیما در سازمان تبلیغات اسلامی ادغام و نام آن به صدا وسیما و تبلیغات رسمی تغییر یابد چرا که هر چه باشد دیگر رسانه نخواهد بود آن هم از نوع ملی.کما این که فوتبال، باید فوتبال باشد حتی وقتی برای کمک به زلزله‌زده‌ها و دوستانه بازی می‌کنند نمی‌توان گفت چون دوستانه است بازیکنان می‌توانند با دست، توپ را لمس کنند. چون آن وقت دیگر فوتبال نیست و هند‌بال است. با این سند تحول هم صدا و سیما سازمان تبلیغات می‌شود.    البته این 12 رویکرد اگر محور شبکۀ افق یا برخی شبکه‌ها باشد مرتبط و خیلی هم منطقی است اما مشخص نیست چگونه می توان تمام صدا و سیما را ذیل آن برد؟    هر چند برخی معتقدند اگر قرار بر تحول با سند تحول بود آموزش و پرورش باید خیلی زودتر با سند تحول متحول می‌شد یا دانشگاه‌ها که مدام در حال تحول آنها هستند و چندان نباید جدی گرفت. روی کاغذ می‌نویسند و در عمل واقعیت‌ها خود را تحمیل می‌کنند.   نیکولو ماکیاولی در توصیه به شهریار می‌گفت پیمان‌ها برای شکسته‌شدن بسته می‌شوند. به این سیاق می‌توان گفت سندهای تحول هم برای متحول نشدن نوشته می‌شوند! آنتن صدا و سیما با این همه کانال و هزینه به خوراک‌های متنوع نیاز دارد و صبح تا شب که نمی‌توان به غرب فحش داد و تبلیغ مذهبی پخش کرد. طالبان اگر توانستند با ساز و کاری دیگر بود: تعطیل کردند!      چنان که در آغاز گفته شد تقارن عجیب این بود که درست در همان ساعتی که پیمان جبلی در جمع معاونان صدا وسیما از سند تحول در سازمان متبوع با رویکرد تمام ایدیولوژیک رونمایی می کرد استاد راهنمای پایان نامۀ او بر ضرورت به کارگیری معیارهای حرفه ای رسانه ای در سند ملی رسانه در جمع روزنامه نگاران پای می فشرد تا مشخص شود تفاوت نگاه از زمین تا آسمان است.   این یادداشت را به سه پرسش به پایان می‌برم:   اول: آیا پیش‌بینی می‌کنند اگر تمام شبکه‌های صدا‌و‌سیما از مضامینی چون «عدالت گستری، روایت پیشرفت همه جانبه جامعه ایرانی، ایثار، مقاومت شهادت و توسعه سبک زندگی ایثارگرانه، سبک زندگی و خانواده با محوریت سبک زندگی انقلابی، هنر انقلاب با معرفی شایسته آثار برجسته، نقد غرب و هجو غربزدگی، تقویت هویت جهانی امتی با بازنمایی قدرت نرم ایران اسلامی در جهان، روایت جوان مومن انقلابی با نگاه پیشرفت آینده، الگوی زن انقلاب اسلامی، مقابله با جریان ارتجاع و تطهیر پهلوی، روایت هوشمندانه و صحیح تاریخ اسلام و ایران، بسط الگوی حکمرانی مردمی ‌با بازخوانی نهادهای مردمی – انقلابی» پر شود شمار مخاطبان و اعتبار این سازمان افزایش می‌یابد؟ (اگر زیاد کند تمام این نوشته را پس می‌گیرم).   دوم: صدا وسیما ذیل عنوان رسانه قابل تعریف است یا قرارگاه فرهنگی یا سازمان تبلیغات اسلامی و اگر نمی‌خواهد رسانه باشد چرا در سازمان‌های دیگر ادغام نشود؟   پرسش سوم اما مهم‌تر این است: چرا سُرنا را از سر گشاد آن می‌نوازید؟ این که مردم پای ب صدا و سیمای ایدیولوژیک مثل با اجرای ، با ، با ، با ، با و مانند آن در ساعات پربینندۀ شب بنشینند آنان را از شبکه‌های فارسی زبان ماهواره‌ای دور می‌کند یا اگر مدام برنامه های ایدیولوژیک پخش کنید تا افراد، قید داخل را بزنند و بروند سراغ آن طرفی‌ها؟    آنچه با نگاه رسانه‌ای – امنیتی با هوش‌مندی می‌فهمید و مدیران دیگر سازمان کمتر می‌فهمند این است که غیرایدیولوژیک‌ترین برنامه صدا‌وسیما مثل برنامه‌های مدیری و فردوسی‌پور چون مردم را پای تلویزیون جمهوری اسلامی می‌نشاند و از من‌و‌تو و ایران اینترنشنال دور می‌کند به نفع جمهوری اسلامی است اما ایدیولوژیک‌ترین وشعاری‌ترین آنها چون سبب می‌شود مخاطب عام کانال را تغییر دهد به سود رقباست! یکی از این محورها است اما وقتی برنامۀ سرگرم‌کننده نداشته باشید و مردم را به من‌و‌تو سوق دهید از این فرصت بهره می‌برند و با مستندهای خود به تطهیر می‌پردازند و در واقع نقض غرض می‌شود. (نمی‌دانم می‌توانم مظورم را برسانم یا نه!چه کنیم زبان مشترک مختل شده است.)   سال 88 در سفر به هرات افغانستان وقتی مجری مراسم مدام به تعداد روزنامه ها و آزادی آنها می‌بالید تا به روزنامه‌های ایران و روزنامه‌نگاران میهمان طعنه بزند که دست‌شان زیر ساطور بود یکی از همکاران روزنامه‌نگار خانم -که شوربختانه بعدتر کوچید و ر‌فت- در واکنش گفت: وقتی 70 درصد مردم سواد نداشته باشند یا روزنامه نخوانند چه تفاوت دارد که این تعداد روزنامه داشته باشید یا نه‌!    حالا حکایت صدا وسیما و سند تحول آقای جبلی است. اگر دوشنبه شب خلق‌الله پای نود بنشینند می‌توانید چند تا شعار ایدیولوژیک را هم زیرنویس کنید و قبل و بعد آن مفاهیمی را به خورد خلق‌الله بدهید اما وقتی نود را حذف می‌کنید و آن پسر هر قدر هم تلاش کند نتواند جای عادل را بگیرد بینندۀ عام یک دگمه را فشار می‌دهد و در همان ساعت پای شبه نود مزدک میرزایی در ایران اینترنشنال می‌نشیند و آن وقت آنها هستند که به افکار عمومی جهت می‌دهند. تمام ظرافت سیاسی، فرهنگی و امنیتی و نگو رسانه‌ای در همین است.    این را خیلی خوب می‌فهمید و شنیدم هر وقت به قم می‌رفت و عالمی انتقاد می‌کرد که چرا در فلان سریال مثلا حجاب خانم کامل نیست یا وعظ و خطابه کم پخش می‌کنید توضیح می‌داد حاج آقا! حالا مثل قبل نیست. اگر بخواهیم فقط شما را نشان بدهیم آن وقت تلویزیون را خاموش می‌کنند. اما اگر برنامۀ سرگرم‌کننده داشته باشیم هم آن را  می‌بینند هم شما را!
ورزشی,سرمربی بنفیکا به تعریف از مهدی طارمی پرداخته است و به نظر می رسد بسیار به دنبال جذب او است.
ورزشی,هواداران کشور های مختلف استقبال خوبی از لیگ ملت های اروپا داشتند تا جایی که میانگین حضور تماشاگران در این رقابت ها بالاتر از جام جهانی ۲۰۱۸ روسیه بوده است. به گزارش ایسنا و به نقل از آس، لیگ ملت های اروپا از لحاظ داشتن هوادار موفق بوده است. پیش از آغاز این بازی ها ابهام زیادی در رابطه با واکنش هواداران کشورهای مختلف به بازی هایی که بیشتر دوستانه به نظر می رسید تا یک رقابت مهم وجود داشت. این ابهام پس از دومین فیفا دی فصل برطرف شد. در لیگ A که تیم های برتر یوفا حضور دارند میانگین حضور تماشاگران در بازی ها به ۸۰.۶ درصد رسید. این آمار در جام جهانی ۲۰۱۸ روسیه ۷۷.۱ درصد بود. در حالی که در روسیه هربازی میانگین ۳۶ هزار و ۹۶۳ تماشاگر داشت در ۱۶ بازی انجام شده در لیگ A اروپا این رقم به ۴۴ هزار و ۶۳۴ نفر می رسد (بدون در نظر گرفتن بازی کرواسی و انگلیس که به علت جریمه یوفا پشت درهای بسته برگزار شد). دو هفته از نخستین دوره لیگ ملت ها باقی مانده است که پانزدهم و بیستم نوامبر برگزار می شود. اغلب تیم ها برای حضور در نیمه نهایی تلاش خواهند کرد و هنوز سقوط دیگر تیم ها به جز لهستان و ایسلند به لیگ B مشخص نشده است. به همین خاطر انتظار می رود بازی ها با حضور تماشاگران بیشتری انجام شود. تماشاگران فرانسوی بیشترین حضور را داشتند که اتفاقی عادی است چون مردم این کشور در دورانی به سر می برند که تیم ملی شان به تازگی قهرمانی در جهان را پشت سر گذاشته است. در دیدارهای فرانسه و هلند (دو بر یک به سود فرانسه) با فرانسه و آلمان (دو بر یک به سود فرانسه) به ترتیب ۹۴ و ۹۲ درصد استادو فرانس پر شده بود. در مقابل بدترین آمار به دیدار ایتالیا و لهستان اختصاص دارد که تنها ۲۴ هزار نفر این بازی را از نزدیک تماشا کردند. فقظ ۶۲.۶ درصد ورزشگاه دالارا بولونیا پر شده بود. بد بودن شرایط تیم ملی ایتالیا باعث شده کمتر از این تیم حمایت شود.
ورزشی,عضو هیأت مدیره باشگاه استقلال گفت: بحث ما این نبوده که هیچ مبلغی برای رضایت نامه فکری به نساجی ندهیم بلکه درباره اینکه چه مبلغی پرداخت شود بحث کردیم. به گزارش ایلنا، حجت نظری درباره انتخاب محمود فکری به عنوان سرمربی جدید استقلال اظهار داشت: کادر فنی ما از روز گذشته تمرین خود را با هدایت محمود فکری به شکل رسمی آغاز کرد. برای این اتفاق تلاش زیادی کردیم زیرا پس از جدایی احمد سعادتمند، کارها در هیأت مدیره استقلال تقسیم شد و هر یک از اعضا بخشی از کار را دست گرفته و تا اینجا دنبال کردیم. وی افزود: درباره موضوع انتخاب سرمربی ساعت‌ها در هیأت مدیره بحث شد و شاخص‌هایی در نظر گرفتیم که بر اساس آنها به چند گزینه رسیدیم. پس از اینکه اعضای هیأت مدیره گزینه نهایی را تعیین تکلیف کردند، کار مذاکره به عهده من سپرده شد و تمام تلاش خود را به کار گرفتم تا در کوتاه‌ترین زمان ممکن منویات هیأت مدیره را پیش ببرم. عضو هیأت مدیره باشگاه استقلال تصریح کرد: خوشبختانه توانستیم ظرف مدت کوتاهی با محمود فکری کار را به سرانجام برسانیم اما قطعی شدن انتخاب سرمربی مقداری طول کشید زیرا جلب رضایت باشگاه نساجی تا حدی زمان برد. تأکید می‌کنم تمام مراحل گفت‌وگو و مذاکرات ما با اطلاع باشگاه نساجی انجام شد. از ابتدای فرآیند خود را موظف دانستیم اصول اخلاقی را رعایت کرده و کادر مدیریتی باشگاه نساجی را در جریان مذاکرات‌مان با فکری قرار بدهیم. نظری درباره اعتراض باشگاه نساجی به پرداخت نکردن مبلغ رضایت‌نامه محمود فکری از سوی استقلال گفت: شخصا با مالک، مدیرعامل و رئیس هیأت مدیره نساجی مذاکراتی انجام دادم و اصلا بحث ما این نبود که قرار نیست مبلغی پرداخت نشود اما روی اینکه چه مبلغی پرداخت شود بحث داشتیم. اجازه بدهید وارد عدد و رقم نشوم زیرا امکان دارد طرف مقابل مناسب نداند درباره ارقام صحبت کنیم. اطمینان می‌دهم به هیچ وجه بحث ما با نساجی این نبوده هیچ رقمی پرداخت نمی‌کنیم. حتما ترجیح ما این بود در این وضعیت اقتصادی مبلغی پرداخت نکنیم اما با اطمینان می‌‌‌گویم مبلغی را به باشگاه نساجی پرداخت خواهیم کرد. وی درباره نامه نماینده مازندران در مجلس شورای اسلامی به مسعود سلطانی‌فر درباره تبعات جدایی فکری از نساجی توضیح داد: حتما نظر نماینده مردم محترم است و وی بر اساس مصالح مربوط به حوزه انتخابی‌اش و استان مازندران حق دارد مطالبی را به شکل رسمی و غیررسمی مطرح کند اما طبق نظر باشگاه استقلال نقل و انتقال بازیکن، مربی و کادر فنی در فوتبال حرفه‌ای طبیعی است. به نماینده محترم مازندران و تمام افرادی که تلاش می‌کنند اتفاق‌های خوبی که محمود فکری در نساجی رقم زد تکرار کنند و آن را استمرار ببخشند حق می دهم اما واقعیت این است ما هم دوست داریم باشگاه استقلال بتواند به جایگاه واقعی و اصلی‌اش برگردد. عضو هیأت مدیره باشگاه استقلال اضافه کرد: با کادر فنی کاملا استقلالی، بازیکنان باکیفیت و اقدام‌هایی که در سطح مدیریتی انجام می‌شود ان‌شاءالله امسال بتوانیم استقلالی که هوادار انتظار دارد و درخششی که این تیم در سطح آسیا داشته و هیچ یک از تیم‌های ایرانی نتوانستند آن را تکرار کنند ادامه بدهیم. هوادار استقلال انتظار دارد تیم به جایگاهش اصلی‌اش برگردد و به همین دلیل حق را برای خودمان محفوظ می‌دانیم از مربی و کادر فنی و بازیکن حرفه‌ای استفاده کنیم و این موضوع در دنیای فوتبال طبیعی است. وی درباره اینکه آیا پرویز مظلومی به عنوان سرپرست استقلال انتخاب شده توضیح داد: اجازه بدهید درباره این موضوع صحبت نکنم زیرا تا کنون در هیأت مدیره درباره انتخاب مظلومی تصمیم‌گیری نکردیم. باشگاه استقلال در حال حاضر مدیرعامل ندارد و مسؤولیت اول و آخر هر اتفاقی در باشگاه با هیأت مدیره است. تمام تصمیم‌ها در هیأت مدیره اتخاذ می‌شود و کادر اجرایی این باشگاه مجری این تصمیم‌ها است. وی ادامه داد: هر یک از اعضای هیأت مدیره بخشی از کارها که شاید جنبه اجرایی هم داشته باشد بر عهده گرفته اند. به صورت مثال مهدی عبدیان از سوی اعضای هیأت مدیره مأمور مذاکره با بازیکنانی است که باید قراردادشان تمدید شود و یا طبق نظر محمود فکری باید برای استقلال جذب شوند. درباره سرپرست و دیگر عزیزانی که می‌توانند کنار تیم حضور داشته باشند با وجود صحبت‌هایی که انجام شده تصمیم‌گیری نکردیم و درصدد فراهم کردن مقدمات اجرایی کارها هستیم. عضو هیأت مدیره باشگاه استقلال درباره آخرین وضعیت اضافه شدن حنیف عمران‌زاده و سایر اعضای کادر فنی محمود فکری در تیم نساجی به استقلال گفت: محمود فکری برای تکمیل کادر فنی نفراتی را مدنظر داشته که امکان دارد بخشی از آنها در نساجی با وی همکاری کرده و تعدادی هم در این تیم سابقه فعالیت کنار فکری را نداشته باشند.مجموعه این افراد که در قرارداد به اسم آنها اشاره شده به عنوان کادر فنی استقلال فعالیت خواهند کرد. نظری افزود: امکان دارد برخی افراد بخواهند با نظر فکری در باشگاه نساجی بمانند یا حتی به باشگاه دیگری منتقل شوند. باید بگویم آنچه خیلی برای ما اهمیت دارد هماهنگی بین اعضای کادر فنی است و این یک صدایی و یکدلی می‌تواند استقلال را به موفقیت برساند. آنچه برای ما مهم است فراهم کردن هر چیزی است که محمود فکری برای موفقیت به آن نیاز دارد. در این مسیر کوتاهی نخواهیم کرد. این همکاری و تعامل بین کادر فنی و مدیریت می‌تواند بهترین‌ها را برای استقلال رقم بزند. وی درباره اعتراض برخی هواداران به انتخاب سعید عزیزیان که سابقه بازی و فعالیت در پرسپولیس را دارد به عنوان مربی دروازه‌بان استقلال توضیح داد: فقط سعید عزیزیان نیست که چنین شرایطی دارد و بازیکنان زیادی وجود دارند که بین این دو باشگاه رفت و آمد داشته و مقطعی در استقلال و پرسپولیس بودند. شاید برخی از آنها به عنوان عضو کادر فنی یا مربی دروازه‌بان‌ها در هر دو تیم فعالیت کرده باشند. اگر قرار است فردی طبق نظر محمود فکری که استقلالی‌بودنش جای شک وشبهه در ذهن هوادار ندارد به تیم کمک کند، همه باید از این تصمیم حمایت کنیم. عضو هیأت مدیره باشگاه استقلال ادامه داد: در نهایت اگر خود فکری به این نتیجه برسد که نیاز است در این حوزه جابجایی صورت بگیرد، از آن تصمیم هم حمایت خواهیم کرد اما اگر چنین نظری هم نداشته باشد، از همه هواداران خواهش می‌کنم به تصمیم و اعتقاد فکری اعتماد کنند. نظری درباره اظهارات حسن روشن و نقل قول وی از مسعود سلطانی‌فر مبنی بر اینکه مدیرعامل خوب برای باشگاه استقلال پیدا نمی‌شود تصریح کرد: در جلسه پیشکسوتان با وزیر ورزش حضور نداشتم اما قطعا مدیرعامل خوب برای استقلال پیدا می‌شود. باید دید فردی که می‌خواهد مدیرعامل استقلال شود در این وضعیت اقتصادی انتظارهای خاص و ویژه‌ای دارد یا خیر. با توجه به شرایط اقتصادی شاید خیلی‌ها ریسک مدیرعاملی استقلال و پرسپولیس را نپذیرند اما فکر می‌کنم در نهایت می توانیم به گزینه‌ای برسیم که به خوبی باشگاه استقلال را مدیریت کرده و انتظارات هواداران کادر فنی و بازیکنان را برآورده کند. وی درباره اینکه برخلاف نقل قول‌های احمد سعادتمند مبنی بر 40 میلیارد درآمدزایی برای باشگاه استقلال شنیده می‌شود وی این پول را قرض کرده است توضیح داد: متأسفانه در زمان مدیریت سعادتمند در استقلال نتوانستیم گزارش مستندی در اختیار بگیریم اما پس از جدایی وی سرپرست باشگاه گزارش‌هایی را ارائه کرد که مؤید همین قرض گرفتن است. طبق گزارش‌های مددی و نوروزی به این نتیجه رسیدیم بسیاری از ارقامی که مطرح شده آورده نبوده و به بدهی‌های باشگاه اضافه کرده است. البته در این بین کمک‌های بلاعوضی هم صورت گرفته اما رقم آنها نسبت به رقم کلی خیلی ناچیز است و نمی‌توان به آن آورده گفت. عضو هیأت مدیره باشگاه استقلال افزود: پس اینکه احمد سعادتمند طبق نامه رسمی بحث فسخ قرارداد با کارگزار را مطرح کرد این شرکت توضیح داد می‌تواند با پس گرفتن مبلغی که به باشگاه کمک کرده قرارداد را فسخ کند. حتی آن عدد هم را باید به بدهی‌های باشگاه استقلال اضافه کرد. نظری ادامه داد: بخشی از بدهی‌های باشگاه که تا کنون پرداخت شده از محل مطالبات بلوکه شده استقلال در AFC و فیفا بود و عملا به دلیل تحریم‌ها نمی‌توانستیم آنها را پرداخت کنیم بخش دیگر هم از طریق قرض‌الحسنه‌هایی بوده که اخذ شده و متأسفانه باید بگویم پیش از اینکه استقلال کمکی شده باشد به بدهی‌های ما اضافه شده است.
فرهنگی/هنری,پخش سریال تاریخی «جیران» حسن فتحی از ۲۴ دی ماه در شبکه نمایش خانگی آغاز می شود.
سیاسی,"رئیس دوره‌ای شورای هماهنگی جبهه اصلاحات از مصوبۀ جلسۀ روز یکشنبه 19 بهمن ماه شورای هماهنگی جبهه اصلاحات خبر داد که به موجب آن، نهاد اجماع‌ساز اصلاح طلبان با نام « » با عضویت 46 عضو رسمی یا مشاور فعالیت خواهد کرد. به گزارش دبیرکل مجمع فرهنگیان ایران اسلامی گفت: مجموعه احزاب اصلاح‌طلب تاکنون در قالب دو جبهه سیاسی ثبت شده در کمیسیون ماده 10 احزاب فعالیت می‌کردند: یکی شورای عالی سیاست‌گذاری به نمایندگی داوود محمدی و جبهه هماهنگی اصلاحات به نمایندگی حسین کمالی و ابراهیم اصغر‌زاده. شورای هماهنگی جبهه اصلاحات اما تصمیم گرفته جایگزینی جبهه اصلاح طلبان ایران را به دبیرخانه کمیسیون ماده 10 قانون احزاب مستقر در وزارت کشور اعلام کند. کمیجانی گفت: از تاریخ ثبت درخواست در دبیرخانه کمیسیون ماده 10 قانون احزاب،جبهه اصلاح‌طلبان ایران (به نمایندگی حسین کمالی و ابراهیم اصغرزاده) در گستره ملی و به لحاظ زمانی نامحدود فعالیت می‌کنند. وی توضیح داد: این ""جبهه سیاسی "" مجموعه‌ای است از دبیران کل احزاب یا نمایندگان تام‌الاختیار آنان به نمایندگی از احزاب متبوع و جمعی از شخصیت‌های معتمد و متنفذ که ضمن حفظ هویت مستقل سازمانی خود با توافق در مورد راهبرد‌های تعریف شده با رهبری مشترک جمعی فعالیت می‌کنند. فرج کمیجانی هدف از تشکیل این جبهه را ایجاد وحدت، هماهنگی و انسجام بخشی به فعالیت‌های مجموعه اصلاح طلبان ، تدوین و اجرای راهبردها‌، سیاست‌ها‌، برنامه‌ها و اتخاذ مواضع کلان جریان اصلاحات و ورود موثرتر در انتخابات ریاست جمهوری، مجلس خبرگان رهبری‌، مجلس شورای اسلامی و شوراهای اسلامی شهر و روستا اعلام کرد و گفت: ظرف چند روز آتی اعضای 46 نفره جبهه اصلاح طلبان ایران با تشکیل اولین جلسه خود و انتخاب هیات رئیسه فعالیت خود را رسما آغاز می‌کند."
حوادث,معاون فنی و عملیات اورژانس کشور از غرق‌شدن ۵ نفر از اعضای یک خانواده در محمودآباد خبر داد. معاون فنی اورژانس کشور گفت: ۵ عضو یک خانواده هنگام شنا در ساحل محمود آباد غرق شده و جان خود را از دست دادند.
سیاسی,سخنگوی وزارت امور خارجه درج مطلبی در یکی از کانال‌های تلگرامی درباره ارسال نامه به رهبر معظم انقلاب در ارتباط با پیام ایشان به مقامات روسیه را کذب محض دانست و گفت: انتشار چنین مطالبی فاقد ارزش پاسخگویی است. سعید خطیب‌زاده در پاسخ به سوال ایرنا درخصوص درج مطلبی در یکی از کانال‌های تلگرامی درباره نامه وزارت امور خارجه به مقام معظم رهبری در ارتباط با پیام ایشان به مقامات روسیه، اظهار کرد: این مطلب از اساس کذب محض بوده و انتشار چنین مطالبی فاقد ارزش پاسخگویی است. سخنگوی وزارت امور خارجه اضافه کرد: این مطلب شامل انتقاد اخیر مقام معظم رهبری در فرمایشات اخیرشان است که مخدوش شدن ادب اسلامی در برخی محیط‌های رسانه‌ای و فضای مجازی را مورد انتقاد قرار داده بودند. ‌ یکی از کانال‌های تلگرامی مدعی ارسال نامه از سوی وزارت امور خارجه به رهبر معظم انقلاب درباره سفر رییس مجلس شورای اسلامی به روسیه شده است.
فناوری,به نظر می‌رسد شبکه اجتماعی اینستاگرام قصد دارد قابلیت جدیدی را به استوری‌های خود بیفزاید تا تنها معلمان و دانش‌آموزان در یک مدرسه بتوانند به محتوای آن دسترسی داشته باشند. به گزارش ایسنا، شبکه‌های اجتماعی در چند سال اخیر به منظور جلب رضایت کاربران خود و افزایش محبوبیت و استفاده توسط کاربران، گاهی قابلیت‌ها و امکانات جدیدی را اضافه و ارائه می‌کنند. این بار نیز، طبق اخبار و شواهدی که جین مانچون، یکی از توسعه‌دهندگان معروف قابلیت‌های اینستاگرام ارائه داده است، به نظر می‌رسد که شبکه اجتماعی اینستاگرام تصمیم گرفته است که استوری‌های مخصوص مدارس که فقط دانش‌آموزان و معلمان به آن دسترسی دارند را، به پلتفرم خود اضافه کند تا بدین ترتیب تنها آموزگاران، مدیران و دانش‌آموزان فعال در یک موسسه آموزشی و مدرسه بتوانند از آن استفاده کرده، محتوای مورد نظر خود را در آن به اشتراک بگذارند و از اطلاعات مربوط به مدرسه و محیط آموزشی و آکادمیک خود با خبر و آگاه شوند. اینستاگرام تاکنون در واکنش به انتشار این اخبار بیانیه‌ای منتشر نکرده است ولی به نظر می‌رسد که این شبکه اجتماعی به منظور ایمن‌سازی محیط آموزشی مدارس و جلوگیری از پرت شدن حواس دانش‌آموزان در مدارس می‌خواهد چنین قابلیت جدیدی را به استوری‌های خود بیفزاید. البته لازم به ذکر است که مشاهده کدهای مربوط به قابلیت‌های جدید در اینستاگرام لزوما به معنای اجرایی شدن و عرضه همگانی و عمومی آن نخواهد بود و ممکن است بعد از انجام آزمایش‌های مختلف، این شبکه اجتماعی تصمیم بگیرد که هرگز چنین قابلیتی را به صورت عمومی منتشر نکند. قابلیت افزودن استوری‌های اینستاگرام در ماه اوت سال گذشته ۲۰۱۶ میلادی به این شبکه اجتماعی اضافه شد و از همان ابتدا میلیون‌ها طرفدار را به خود جذب کرد. از آن زمان تاکنون که حدود بیش از یک سال می‌گذرد، می‌توان گفت این قابلیت مهمترین و پرطرفدارترین قابلیتی است که تاکنون به اپلیکیشن اینستاگرام افزوده شده است.
ورزشی,بازیکن جدید تیم استقلال به دلیل اینکه پیش از عقد قرارداد با این باشگاه با فولادی‌ها قرارداد امضا کرده بود به مدت 6 ماه محروم شد. به گزارش خبرنگار ورزشی خبرگزاری فارس، محمد بلبلی بازیکن جوان فصل گذشته سپیدرود ابتدای امسال از این تیم راهی استقلال شد. البته این بازیکن پیش از عقد قرارداد با علی خطیر معاون سابق باشگاه استقلال با فولادی‌ها قرارداد بست و مسئولان آن باشگاه هم خبر پیوستن این بازیکن به سرخپوشان اهواز را رسانه‌ای کردند اما چند روز بعد باشگاه استقلال اعلام کرد با این بازیکن قرارداد بسته است. بعد از این اتفاق باشگاه فولاد خوزستان از بلبلی به فدراسیون فوتبال شکایت کرد و پرونده این بازیکن مورد بررسی قرار گرفت که طبق پیگیری‌های خبرنگار فارس ظاهرا بلبلی طبق قانون 6 ماه از فعالیت‌های فوتبالی محروم شده است. البته این موضوع هنوز توسط هیچیک از مسئولان باشگاه استقلال و فدراسیون فوتبال تائید نشده است اما شواهد و قرائن نشان می‌دهد بازیکنی که با 2 باشگاه قرارداد امضا کند با محرومیت مواجه خواهد شد. این اتفاق در حالی رخ داده که مسئولان باشگاه فولاد آن زمان اعلام کردند باشگاه استقلال نباید با بازیکنی که با ما قرارداد امضا می‌کرده پای میز مذاکره می‌نشستند اما معاون سابق باشگاه استقلال با این بازیکن قرارداد بست تا همچنان اشتباهات وی دامن این باشگاه را بگیرد. به این ترتیب محمد بلبلی تا نیم فصل در استقلال حق بازی نخواهد داشت.
حوادث,فرمانده انتظامی شهرستان جهرم فارس گفت: مردی ۶۴ ساله که به علت اختلافات خانوادگی زنش را به قتل رسانده بود به کلانتری۱۲مطهری این شهرستان مراجعه و خود را معرفی کرد. به گزارش ایرنا؛ سرهنگ خسرو رزمجویی بیان کرد: در پی مراجعه مردی ۶۴ ساله به کلانتری ۱۲مطهری مبنی بر قتل همسر خود با چاقو در یکی از مناطق مسکونی، تیمی از کارآگاهان پلیس آگاهی برای بررسی موضوع به محل حادثه اعزام شدند. وی افزود: ماموران پلیس با بررسی صحنه جرم و انجام تحقیقات میدانی دریافتند این زن توسط شوهرش با ضربات چاقو در اتاقکی در منزل که مشغول خیاطی بوده مورد ضرب و جرح قرار گرفته و به علت شدت جراحات وارده قبل از انتقال به بیمارستان فوت کرده است. فرمانده انتظامی شهرستان جهرم با بیان اینکه متهم در بازجویی اولیه به قتل همسر خود به دلیل اختلاف خانوادگی اقرار کرد، گفت: قاتل پس از سیر مراحل قانونی روانه زندان شد.
سلامت,"لوبیا سیاه یک ماده غذایی است که فواید سلامت مختلفی را ارائه می کند. لوبیا سیاه یک ماده غذایی مغذی و منبع خوبی برای پروتئین، فیبر، آنتی اکسیدان ها، ویتامین ها و مواد معدنی است. به گزارش گروه سلامت به نقل از ""مای هلثی وایب""، فواید سلامت، سهولت در استفاده و تنوع پذیری، و محتوای مواد مغذی لوبیا سیاه، این ماده غذایی را به انتخابی عالی هم برای گیاهخواران و هم گوشتخواران تبدیل کرده است. لوبیا سیاه در دسته بندی حبوبات جای می گیرد. لوبیا سیاه که به واسطه ظاهر سخت و لاک مانند خود به نام لوبیا لاک پشتی نیز شناخته می شود، در حقیقت دانه های گیاه لوبیا است. همانند حبوبات دیگر مانند عدس و نخود، لوبیا سیاه نیز به واسطه محتوای پروتئین و فیبر فراوان خود شناخته شده است. همچنین، این محصول حاوی ویتامین ها و مواد معدنی مفید برای سلامت انسان است.   در میان گروه های غذایی که به طور معمول در سراسر جهان مصرف می شوند، شاید هیچ گروهی به اندازه حبوبات دارای ترکیب پروتئین و فیبر نباشد. لوبیا سیاه نیز از این شرایط مستثنی نیست. یک فنجان لوبیا سیاه حاوی 15 گرم فیبر و بیش از 15 گرم پروتئین است. یک وعده یک فنجانی از این ماده غذایی می تواند 60 درصد از مقدار توصیه شده مصرف روزانه برای فیبر و 30 درصد از مقدار مصرف توصیه شده روزانه برای پروتئین را تامین کند. حبوبات تنها گروه غذایی هستند که می توانند چنین ترکیب قدرتمندی از فیبر و پروتئین را ارائه کنند. مطالعات انجام شده با حضور سوژه های حیوانی نشان داده اند که مصرف لوبیا سیاه به کنترل اشتها کمک می کند و می تواند در کاهش چشمگیر چربی ناسالم بدن نقش داشته باشد. برای حفظ سلامت مطلوب گوارش، بزرگسالان باید روزانه حداقل 30 گرم فیبر از مواد غذایی کامل دریافت کنند، از این رو با مصرف یک فنجان لوبیا سیاه تقریبا نیمی از راه طی می شود. نشاسته های موجود در لوبیا سیاه در تامین انرژی مورد نیاز بدن انسان نقش ایفا می کنند، در نتیجه این ماده غذایی یک منبع کربوهیدارت عالی برای هر فردی است که از مقاومت به انسولین (هورمون کاهنده قند خون) رنج می برد که از آن جمله می توان به افراد مبتلا به پیش دیابت و دیابت اشاره کرد. برخی افراد پس از خوردن لوبیا ناراحتی گوارشی را تجربه می کنند که این شرایط از محتوای فیبر و نشاسته فراوان این ماده غذایی سرچشمه می گیرد. اگر این شرایط برای شما نیز رخ می دهد، پیش از مصرف لوبیا ابتدا آن را به مدت یک شب در آب خیس کنید. این کار به کاهش ترکیباتی که می توانند موجب بروز مشکلات گوارشی، از جمله گاز و نفخ شوند، کمک می کند. لوبیاهای پخته و کنسروی تفاوت چندانی با لوبیاهای خشک ندارند، اما محتوای سدیم محصولات کنسروی می تواند تا 100 برابر بیشتر باشد. تخلیه و شستشوی لوبیا سیاه کنسروی می تواند نیمی از محتوای سدیم را کاهش دهد، اما باعت از بین رفتن برخی مواد مغذی دیگر نیز می شود. همه لوبیاها، همانند حبوبات دیگر، انتخاب های غذایی عالی هستند و نیاز انسان به پروتئین و فیبر و همچنین برخی ویتامین ها و مواد معدنی را تامین می کنند. در این میان، لوبیا سیاه از اندکی محتوای فیبر و منیزیم بیشتر سود می برد. شما می توانید از لوبیاها به اشکال مختلف در غذاهای مختلف مانند سوپ ها، سالادها و تاکوها استفاده کنید."
فرهنگی/هنری,"یورگن هابرماس، فیلسوف و جامعه شناس نامدار و برجسته آلمانی نهمین دهه زندگی پر فراز و نشیب خود را آغاز کرد. به گزارش دویچه وله، روز سه‌شنبه، ۱۸ ژوئن (۲۸ خرداد) زادروز یورگن هابرماس، فیلسوف و جامعه‌شناس برجسته آلمانی است. یک روز پیش از برگزاری جشن تولد این شخصیت بین‌المللی، پیام‌های تبریک از چهارسوی جهان به سوی آلمان سرازیر شده‌اند. فرانک والتر اشتاین مایر، رئیس جمهوری فدرال آلمان در پیام خود از هابرماس به خاطر تلاش او برای حفاظت از ""دموکراسی لیبرال"" در زادگاهش و تقویت همبستگی در اتحادیه اروپا قدردانی کرده است.  ""مونیکا گروترز"" وزیر مشاور در امور فرهنگی آلمان، هابرماس را فردی شخصیتی نامیده است که با عشق فراوان برای ""وطن‌پرستی مبتنی بر قانون اساسی"" مبارزه کرده و می‌کند.  ""زورکمپ""، یکی از بزرگ‌ترین و معتبرترین انتشاراتی‌های آلمان اعلام کرد که تازه‌ترین کتاب هابرماس در یک هزار و هفتصد صفحه را به‌زودی منتشر می‌کند."
سلامت,الودکتر- نمک دریایی خواص بیمشاری دارد یکی از آن‌ها جلوگیری از ریزش مو می‌باشد. در این مقاله شما را با فواید نمک دریایی آشنا می‌کنیم. نمک دریایی برای افزایش سطح سلامتی، به‌‌عنوان مثال در مراقبت از پوست، سلامت دهان و دندان، رهایی از رماتیسم مفصلی، رهایی از گرفتگی ماهیچه، پسوریازیس و نیز رهایی از آرتروز کاربرد دارد. همچنین به بهبود جوش و بهبود سینوزیت کمک می‌کند. علاوه‌براین استفاده از این نمک برای شست‌وشوی بینی و چشم و بهبود تعادل الکترولیتی بدن بسیار مناسب است. خواص درمانی نمک دریایی سبب شده است که در حفظ نسبت اسید-بازِ بدن، تنظیم ضربان قلب و داشتن خوابِ راحت نقش حیاتی داشته باشد و به تسکین خستگی عمومی بدن کمک کند. نمک دریایی که به آن نمک خلیج هم گفته می‌شود، طی روندی از تبخیر آبِ شور به‌دست می‌آید. رنگ نمک دریا نسبت به نمک تصفیه‌شده تیره‌تر است و علت آن جذب موادمعدنی از رُسِ موجود در آب است. به‌طور معمول فرایند تصفیه‌ی نمک در کارخانه دشوار است، زیرا باید فرایند یُددار کردن، سفید کردن و مخلوط کردن با مواد ضدکلوخه (به هم چسبیدن) روی آن انجام شود. در روند تصفیه‌ی نمک، مواد شیمیاییِ بیشتری به آن اضافه می‌شود که اغلب همه‌ی موادمعدنیِ مفید و مقدار کمی از عناصر آن، به‌جز سدیم و کلر را از بین می‌برد. برخلاف نمک تصفیه‌شده، تهیه‌ی نمک دریایی معمولا روند ساده‌تری دارد. درنتیجه رطوبت و خواص مواد معدنی نمک باقی می‌ماند. موادمعدنی موجود در نمک دریا به شکلی است که به‌راحتی توسط بدن جذب می‌شود. آب‌و‌هوا و موقعیت جغرافیاییِ منطقه‌ای که نمک از آن استخراج می‌شود، نقش مهمی در کیفیت و ترکیبات موادمعدنی موجود در نمک دارد. دریای مدیترانه، اقیانوس اطلس و دریای شمال مناطق رایج برداشت نمک دریایی هستند. نحوه‌ی برداشت نمک دریا به حفظ حالت طبیعی و خصوصیت درمانی آن کمک می‌کند. این ویژگی‌های شفا‌بخشِ نمک دریایی سبب حفظ عملکرد خوب سلول‌های بدن می‌شود و درطی زمان از آن استقبال شده است. در دوران باستان از این نمک برای درمان زخم ها و صدمات دست ماهی‌گیران استفاده می‌شد. نمک دریای سلتی (واقع در اقیانوس اطلس) به شکل متفاوتی برداشت و با روش مرسوم در آن منطقه استفاده می‌شود. در این روش نمک با دست و ابزارهای چوبی جمع‌آوری می‌شود. این نمک فاقد مواد شیمیایی مضر و افزودنی‌هایی است که معمولا برای جلوگیری از جمع‌شدن، به نمک تصفیه‌شده اضافه می‌شود. یکی از ویژگی‌های کمتر شناخته‌شده‌ی نمک دریایی، تحریک رشد مو است. ماساژ با نمک دریایی به بهبود گردش خون کمک می‌کند و فولیکول مو را تقویت خواهد کرد و موجب جلوگیری از ریزش مو خواهد شد. نمک دریایی در تسکین گرفتگی عضلات مفید است و به تقویت نیروی عضلات کمک می‌کند. موادمعدنیِ ضروری مانند منیزیم و پتاسیم توانایی درمانی و جوان‌سازی دارد که نمک دریایی را به یک درمانگر طبیعی برای درد تبدیل می‌کند. اثر اسمزی که توسط مواد حل‌شده در حمام نمک وجود دارد از تجمع سموم در بدن جلوگیری می‌کند. این ویژگی سبب می‌شود که هرنوع سفتی و ناراحتی که درنتیجه‌ی خستگی و کشش عضلات ایجاد می‌شود تسکین یابد. محلول نمک دریایی در مراقبت از چشم و رفع پفِ دور چشم‌های خسته به شما کمک می‌کند. کمپرس نمک دریایی در کاهش سیاهی دور چشم و بخش‌های افتاده‌ی زیر چشم نقش دارد. علاوه‌براین برای آرامش‌بخشی و تسکین استرس مؤثر است. انرژی الکترومغناطیسی موجود در اطراف بدن‌ ما تمایل دارد تا انرژی‌های منفی و آلودگی‌های محیط را به خود جذب کند. این انرژی‌ها می‌تواند در سلامتی و تندرستی بعضی افراد تأثیر بگذارد. این باور وجود دارد که حمام غنی از نمک دریایی خصوصیت پاک‌سازی دارد. نمک دریایی این نوع انرژی‌ها را به خود جذب می‌کند و سبب رهایی بدن از این مواد می‌شود. از زمان‌های گذشته موادمعدنی موجود در نمک دریای مرده (منطقه‌ای در غرب اردن) به‌دلیل خاصیت جوانسازی پوست مورد استقبال قرار گرفته است. شست‌وشو با محلول نمک دریایی به حفظ رطوبت پوست و بازسازی آن کمک می‌کند. همچنین حمام نمک دریای مرده عملکرد پوست را بهبود می‌بخشد و در از بین بردن التهابات و ناهمواری‌های سطح پوست مؤثر است. مطالعات نشان می‌دهد که این ویژگیِ ضدالتهابی، به‌دلیل وجود مقدار زیاد منگنز در نمک دریای مرده ایجاد می‌شود. همچنین با خارج کردن سموم از منافذ پوست به سم زدایی بدن کمک می‌کند. علاوه‌براین نمک دریایی به بهبود گردش خون کمک می‌کند. نمک دریایی دارای فلوراید است که برای تقویت سلامت دندان بسیار مناسب است. فلوراید از دندان‌ها دربرابر آسیب اسیدی حفاظت می‌کند و در جلوگیری از گسترش پوسیدگی و خرابی دندان مؤثر است. شست‌وشو و غرغره‌ی منظم با آب‌نمک دریاییِ ولرم به تسکین زخم‌های دهانی، خونریزی لثه، زخم‌ها و نیز تسکین گلودرد کمک می‌کند. تأثیر نمک دریایی به‌عنوان یک روش درمانی برای رهایی از رنج در بیماران مبتلا به آرتریت‌روماتوئید اثبات شده است. مطالعات به‌روشنی نشان می‌دهد که حمام حاوی نمک دریا خاصیت ضدالتهابی دارد و درمقایسه با حمام سدیم کلرید معمولی، نمک دریایی به بهبود علائم بعضی از بیماری‌ها کمک می‌کند. نمک دریایی استفاده‌ی دیگری برای تولید لوازم آرایشی و بهداشتی دارد و در محصولات تمییزکننده و مراقبتی پوست مانند ضدعرق‌ها استفاده می‌شود. لایه برداری پوست با نمک دریایی به ازبین بردن بخش‌های مرده‌ی پوست، روشن شدن پوست، تقویت گردش خون عمومی و افزایش بازسازی پوست کمک می‌کند. برخلاف قرص نمک، ساختار نمک دریا در نرم کردن و پاکسازی پوست عملکرد خوبی دارد. همچنین در بیمارانی که از فشار خون پایین، صرع، گردش خون ضعیف و خستگی کلی بدن رنج می‌برند، درمان موضعی با نمک دریایی توصیه می‌شود. زیرا نمک دریایی گردش خون بدن را تقویت می‌کند. مطالعات نشان می‌دهد افرادی که از آرتروز زانو رنج می‌برند، بعد از استفاده از بالنوتراپی با نمک دریا وضعیت بهتری خواهند داشت. علاوه‌براین این گروه از بیماران، برخلاف افرادی که از حمام نمک سدیم کلرید معمولی استفاده کرده بودند، توانستند حتی بعد از چند هفته علائم بهبودی را حفظ کنند. محققان دریافتند که استفاده از محلول نمک دریایی می‌تواند برای درمان سینوزیت مؤثر باشد. مطالعات نشان می‌دهد که سرُم و اسپری‌های بینی که محتوی نمک دریایی هستند، درمقایسه با نمونه‌هایی که محلول نمک هایپرتونیک دارند، علائم را بهتر تسکین می‌دهد. اثرات ضدالتهابی نمک دریایی، آن را به یک جایگزین طبیعی و سالم برای درمان حساسیت‌های بینی و سایر اختلالات تنفسی تبدیل کرده است. درمقایسه، استروئید‌های بینی اثرات جانبی خاصی مانند التهاب دارد که می‌تواند سبب ترشح مخاط شود. همچنین موادمعدنی موجود در نمک دریایی به تسکین ورم و احتقان کمک می‌کند.
سلامت,بسیاری از بیماری‌ها قبل از تشدید شدنشان در بدن علائمی بروز میدهند درحالی که با شناخت آن علائم میتوان قبل از حاد شدن بیماری از آن جلوگیری کرد.   گاهی اوقات مشکلات جدی خودشان را با علائم کوچک تر نشان می دهند که ما خیلی از آن ها را جدی نمی گیریم. بهتر است که به صدای بدن تان گوش دهید و عملکرد آن را مد نظر قرار دهید تا از بیماری ها و مشکلات جدی جلوگیری کنید. علایمی را به شما معرفی می کنیم که نشان دهنده یک بیماری در بدن شماست و بهتر است آن ها را پیگیری کنید.     بسیاری از افراد سر درد و میگرن دارند اما آن را پیگیری نمی کنند. سردردهایی که شدت زیادی دارند و مدوام تکرار می شوند، می تواند نشان دهنده مشکلات مختلفی در بدن باشد که بهتر است هر چه سریع تر بررسی شود.     جالب است بدانید که تقریباً 3 درصد کل مردم دنیا یک بار تجربه تشنج دارند اما یک سوم این سه درصد به تشنج دوم دچار می شوند. تشنج برای اولین بار می تواند ترسناک باشد اما همیشه علامت بیماری صرع نیست. شاید نشان دهنده مشکلات دیگزی در مغز باشد که بهتر است پیگیری شود.     همه ما بینایی خوبی نداریم اما بینایی ضعیف بخصوص ضعفی که غیرعادی باشد می تواند علامت خطر باشد. پس بهتر است که هرچه سریع تر مشکلات بینایی خود را پیگیری کنید.     اگر سابقه این را دارید که در شرایط بحرانی از حال می روید و غش می کنید و جوان هم هستید، بدانید که مشکلی مانند قلب در بدن تان وجود دارد که باید آن را پیگیری کنید.     بسیاری از افراد ممکن است سرگیجه را تجربه کنند اما اگر احساس می کنید بدون هیچ دلیلی به طور ناگهانی دچار سرگیجه می شوید، احتمالاً مشکلی در بدن شما و نوع جریان خون تان وجود دارد که باید هرچه سریع تر آن را پیگیری کنید.     این که تحت بعضی از شرایط؛ احتمالا شرایط استرس زا نفس تان می گیرد، شاید یک علامت طبیعی باشد اما اگر خیلی زود کم می آورید و حتی با انجام ورزش های ساده هم تنگی نفس می گیرید، باید هر چه سریع تر آن را پیگیری کنید.     قطعاً بی اختیاری ادرار اگر به صورت ناگهانی اتفاق افتاده باشد، یعنی مشکلی در مثانه یا روده شما وجود دارد که در سن جوانی اتفاق طبیعی نیست. شاید به دلیل ضعف و بی حسی یکی از اعضای بدن شما باشد و هر چه سریع تر باید پیگیری کرد تا به مشکلات جدی و سخت تر تبدیل نشود .   منبع: برترین ها
فرهنگی/هنری,اعتراض گسترده کاربران توییتر به اظهارات وزیر امورخارجه آمریکا هشتگ انگلیسی پرشین گلف (خلیج فارس) را در توییتر ترند کرد. به گزارش خبرآنلاین، رکس تیلرسون وزیر امورخارجه آمریکا در اظهارات اخیرش با به کار بردن واژه‌ای مجعول به جای خلیج فارس موجی از اعتراضات را در شبکه‌های اجتماعی برانگیخت. بسیاری از کاربران شبکه‌های اجتماعی به ویژه توییتر برای اعتراض به این موضوع از هشتگ انگلیسی «PersianGulf» استفاده کردند. همین موضوع سبب شد که این هشتگ مدتی در توییتر ترند شود.
حوادث,نظریه پزشکی قانونی درباره مادر افسرده‌ای که یک روز پس از زایمان، ‌نوزادش را از تراس خانه به بیرون پرتاب کرده بود، نشان می‌دهد که او در زمان حادثه دچار جنون بوده است.   به گزارش همشهری، این حادثه شامگاه هجدهم تیر‌ماه در حوالی جنوب‌ شرق تهران رخ داد. آن روز زنی که در طبقه چهارم ساختمانی 5طبقه زندگی می‌کرد نوزاد دخترش را از تراس به حیاط پرتاب کرد و همسایه‌ها با دیدن جسد نوزاد در حیاط، با این تصور که او دچار حادثه شده وحشتزده خود را به طبقه چهارم رساندند.   آنها زنگ در را زدند و زن جوان خونسردانه در را باز و با همسایه‌ها احوالپرسی کرد اما وقتی همسایه‌ها سراغ نوزادش را گرفتند، وی که به‌نظر می‌رسید دچار فراموشی شده است، انگار که تازه از خواب بیدار شده فریاد زد که نوزادش را به بیرون پرتاب کرده است. او به همسایه‌ها گفت: دخترم خیلی گریه می‌کرد. به همین دلیل او را به بیرون پرتاب کردم. اما فراموش کرده بودم تا اینکه شما زنگ خانه‌ام را زدید و اطلاع دادید.   این حادثه تلخ و شوکه‌کننده به تیم جنایی گزارش شد و با دستور قاضی، زن 38ساله به اتهام قتل بازداشت شد. وی که یک دختر 3ساله هم دارد در بازجویی‌ها به قتل نوزاد یک روزه‌اش اقرار کرد و گفت دچار افسردگی پس از زایمان شده است.   وی می‌گفت به‌دلیل شرایط بد اقتصادی و مشکلات مالی از بچه‌دار شدن پشیمان شده بود. از سوی دیگر نوزاد او مدام گریه می‌کرده و چون صبرش لبریز شده بود، او را به بیرون از خانه پرتاب کرده بود. زن جوان پس از آنکه جزئیات قتل تکان‌دهنده دخترش را شرح داد، با دستور بازپرس جنایی تهران، برای بررسی سلامت روانی‌اش به پزشکی قانونی منتقل شد.   متخصصان پزشکی قانونی پس از انجام آزمایش‌های تخصصی اعلام کردند که این زن دچار اختلالات روانی است و هنگام قتل نوزادش جنون داشته است. در این شرایط باید این زن از بازداشتگاه به آسایشگاه روانی منتقل شود و تحت درمان قرار بگیرد.
حوادث,فرماندار شهرستان سروستان فارس گفت: ارتفاعات مهارلو و دوبنه از ساعتی پیش دچار آتش‌سوزی و تاکنون حدود ۱۰ هزار هکتار آن درگیر حریق شده است. به گزارش ایسنا؛ محسن پورزارعی عصر سه‌شنبه ۷ مرداد در گفت‌وگو با خبرنگاران بیان کرد: شعله‌های آتش از ظهر امروز به جان مراتع و پوشش گیاهی در ارتفاعات مهارلو و دوبنه افتاده و همچنان عرصه‌های طبیعی در آتش می‌سوزد که گستردگی محدوده آن بسیار زیاد اعلام شده است. او با بیان اینکه سطح آتش‌سوزی گسترده است و نیروهای مردمی و امدادی در تلاش برای مهار این آتش هستند در حال حاضر درخواست نیرو از شهرستان‌های خرامه و کوار داریم، افزود: برای مهار کامل آتش نیاز به بالگرد داریم که از مدیریت بحران درخواست کرده‌ایم. پورزارعی با بیان اینکه نیمی از آتش مهار شده است، ادامه داد: در حال حاضر حدود ۱۰ هزار هکتار از عرصه‌های منابع طبیعی طعمه حریق شده است. اوبا بیان اینکه هنوز علت بروز حادثه مشخص نشده است، عنوان کرد: آتش با توجه به نزدیکی به دکل مخابراتی شیراز و محل سایت زباله شیراز خیلی خطرناک است و مثل انبار باروت می‌ماند. رئیس سازمان آتش نشانی شیراز نیز در این باره بیان کرد: چند دستگاه خودروی سبک و سنگین اطفا حریق و همچنین اعزام تیم عملیات ویژه سازمان آتش نشانی شیراز به محل حادثه اعزام شدند. محمدهادی قانع افزود: این حادثه در مجاورت تپه تلوزیون ارتفاعات تفیهان و مجاورت سایت برمشور رخ داده است که تیم های امدادی برای جلوگیری از وقوع حادثه به همراه واحدهای آبرسان در سایت مستقر شدند.
سیاسی,نمایندگان مجلس در بیانیه‌ای تاکید کردند که با شروع بررسی لوایح ‪FATF‬ در مجمع تشخیص مصلحت نظام، برخی «نشانی‌های غلط» داده شده و مشکلاتی همچون عدم راه‌اندازی اینستکس، عدم امکان انعقاد قرارداد برای خرید ایرباس، عدم امکان خرید واکسن و عدم امکان پرداخت به مربیان فوتبال و از همه مهمتر نوسانات و افزایش نرخ ارز، به ‪FATF‬ ربط داده شده است.
سلامت,"مطالعه ای بالینی که توسط آکادمی پزشکی خواب آمریکا انجام شد، نشان داده است که خوابیدن در تاریکی کامل بر سطوح و متابولیسم بدن تاثیرگذار است. نتایج کسب شده این مساله را ثابت می کند که خواب نامناسب می تواند به واقع موجب افزایش وزن شود. به گزارش گروه سلامت به نقل از "" ""، همه ما می دانیم که خوب شبانه می تواند به کاهش وزن کمک کند، اما با این که خواب چگونه بر اثرگذار است، چندان آشنا نیستیم. مطالعه ای جدید نشان داده است افرادی که میزان خواب توصیه شده را تجربه کرده بودند کاهش 17.2 درصدی چربی بدن خود نسبت به 7.1 درصد در افرادی که این کار را انجام نداده بودند، را شاهد بوده اند. آستانه متابولیک افرادی که خواب خوب داشتند نیز به میزان 29.8 درصد بهبود داشت، که به خوبی نشان می دهد خواب به کسب نتایج بهتر از انجام تمرینات ورزشی و در نتیجه کاهش وزن کمک می کند. ما می دانیم که استفاده از تلفن همراه یا تماشای تلویزیون پیش از خواب در چرخه خواب اختلال ایجاد می کند و یک عادت روزانه که باید مد نظر قرار دهید کنار گذاشتن دستگاه های الکترونیکی حداقل یک ساعت پیش از خواب است. اکنون، مطالعه ای جدید که توسط آکادمی پزشکی خواب آمریکا انجام شده است، اثر قرار گرفتن در معرض نور با شرایط متابولیسم هنگام شب را پیوند داده است. پس اگر قصد دارید وزن خود را کاهش دهید باید در محیطی هرچه تاریک‌تر بخوابید. پژوهشگران طی این مطالعه 20 فرد بزرگسال سالم در بازه سنی 18 تا 40 سال را برای دو شب در دانشکده پزشکی دانشگاه نورث‌وسترن به دو گروه تقسیم کردند. هر دو گروه از این فرصت برخوردار بودند تا به مدت توصیه شده هشت ساعت بخوابند، اما یک اتاق کاملا تاریک بود، اما در اتاق دیگر 100 لوکس نور وجود داشت. اعضای یک گروه برای شب نخست در اتاقی تاریک خوابیده و شب دوم را در اتاقی که منبع نور در آن وجود داشت سپری کردند. اعضای گروه دیگر هر دو شب را در اتاقی تاریک خوابیدند. پژوهشگران برای بررسی میزان ملاتونین به صورت ساعتی از شرکت کنندگان نمونه خون گرفته و امواج مغزی، سطوح اکسیژن خون، و ضربان قلب و تنفس آنها را نیز اندازه گیری می کردند. همچنین، آنها صبح روز بعد آزمایش های تحمل گلوکز دهانی را روی شرکت کنندگان انجام دادند. پژوهشگران دریافتند شرکت کنندگان نه تنها در اتاق کاملا تاریک بسیار بهتر می خوابند، بلکه دارای سطوح انسولین بسیار کمتری نیز هستند. این یافته ای قابل توجه است زیرا انسولین سیگنال هورمونی بدن برای افزایش وزن است. هرچه سطوح انسولین شما بیشتر باشد، وزن بیشتری اضافه می کنید، بدون در نظر گرفتن این که چه مقدار غذا می خورید یا ورزش می کنید. نتایج این مطالعه نشان می دهد که خواب ناکافی و نامناسب می تواند به واقع در افزایش وزن انسان نقش داشته باشد. اما اهمیت خوابیدن در تاریکی کامل و قرار نگرفتن در معرض نور مصنوعی پیش از خواب شاید نکته مهم‌تری باشد. همچنین، دمای اتاق باید بین 60 تا 64 درجه فارنهایت (15.6 تا 17.8 درجه سلسیوس) حفظ شود که همراه با تاریکی سیگنال هایی را به بدن ارسال می کند که شب هنگام است و به ترشح هورمون های خواب نیاز دارد. اگر در شهر زندگی می کنید و نور مصنوعی از پنجره به درون اتاق سرازیر می شود، شاید بهتر باشد که برای خرید پرده یا ماسک های خواب هزینه کنید."
سلامت,"دنیای سلامت به طور معمول بیشتر روی قلب، ریه ها و پوست متمرکز می شود، اما سلامت کلیه ها نیز به همان اندازه اهمیت دارد. کلیه ها نقش مهمی در حفظ سلامت کلی بدن انسان ایفا می کنند، زیرا مسئولیت دفع مواد زائد، ایجاد تعادل در مواد معدنی، تنظیم آب و تولید برخی هورمون ها را بر عهده دارند. از آنجایی که بدن برای ارائه عملکرد درست به مقدار مشخصی آب نیاز دارد، کلیه ها به بدن در حفظ آب مورد نیاز خود هنگام کمبود و دفع آب اضافی هنگام فزونی بیش از اندازه کمک می کنند. به گزارش گروه سلامت به نقل از ""آلترنیتیو دیلی""، بدن بدون کلیه ها قادر به پالایش مقادیر اضافی مواد معدنی نیست. کلیه ها مسئولیت تنظیم مقدار سدیم، کلسیم، فسفات، و پتاسیم در بدن و دفع مقدار اضافی از طریق ادرار را بر عهده دارند. اگر کلیه ها قادر به ارائه عملکرد درست خود نباشند، قسمت های دیگر بدن، مانند استخوان ها نیز تحت تاثیر قرار خواهند گرفت، زیرا کلیه ها شکلی فعال از ویتامین D را تولید می کنند که به حفظ سلامت و استحکام استخوان ها کمک می کند. فردی که به بیماری کلیوی مبتلا شده است، در حقیقت آسیب دیدگی کلیه ها و ناتوانی آنها در پالایش خون به صورت عادی را تجربه می کند. آسیب کلیوی می تواند افزایش مواد زائد سمی در بدن را به همراه داشته باشد. با توجه به آمار و ارقام هشدار دهنده، آگاهی از چگونگی حفظ سلامت کلیه ها اهمیت بسیار زیادی دارد. پاکسازی کلیه ها یکی از بخش های مهم حفظ سلامت این اندام ها محسوب می شود. مصرف آب ناکافی و قند بیش از اندازه می تواند توانایی بدن برای ارائه عملکرد درست را کاهش دهد. برای پاکسازی کلیه ها می توانید مصرف خوراکی هایی که در ادامه به آنها اشاره می شود را مد نظر قرار دهید. آب مرکبات یک نوشیدنی محبوب در وعده غذایی صبحانه است. آب مرکبات منبعی عالی برای ویتامین C است و همچنین مواد مغذی دیگری مانند پتاسیم، فولات، منیزیم، و ویتامین A را نیز در اختیار بدن قرار می دهد. آب مرکبات یک نوشیدنی سبک، نیروبخش و سرشار از ویتامین هاست که می تواند به پاکسازی کلیه ها کمک کند. پزشکان برای پیشگیری از شکل گیری سنگ های کلیه نوشیدن مایعات فراوان را توصیه می کنند. نوشیدن آب مرکبات می تواند به پیشگیری از سنگ های کلیه کمک کند، زیرا آنها حاوی سیترات هستند که از شکل گیری سنگ های کلسیم اگزالات و کلسیم فسفات جلوگیری می کند. سیترات به واسطه کاهش اسیدیته ادرار به پیشگیری از تشکیل سنگ های کلیه کمک می کند. آب مرکبات به واسطه سطوح بالای پتاسیم و اسید سیتریک خود برای افزایش حجم ادرار و تکرر آن نیز گزینه خوبی است. پزشکان به افرادی که سیترات در ادرار آنها بسیار کم است، مصرف هرچه بیشتر مواد غذایی سرشار از اسید سیتریک مانند لیمو و آبلیمو را توصیه می کنند. مطالعات نشان داده اند که نوشیدن چهار اونس آبلیمو در روز ممکن است به به افزایش چشمگیر سطوح سیترات در ادرار بدون افزایش سطوح اگزالات منتج شود. اگر آبلیمو برای شما بیش از اندازه ترش است، آبمیوه های دیگر مانند آب ملون و آب پرتقال را مد نظر قرار دهید. هدف نهایی شما باید مصرف هرچه بیشتر مایعات سالم باشد، زیرا این کار به کاهش خطر تشکیل سنگ های کلیه کمک می کند. زمانی که به میزان کافی مایعات مصرف نمی کنید، خروجی ادرار کاهش یافته و ادرار با سرعت کمتری جریان می یابد که در این شرایط احتمال تشکیل سنگ کلیه افزایش می یابد. روغن ماهی، چربی استخراج شده از بافت ماهی، به پیشگیری از بیماری های بسیاری کمک می کند. این ماده سرشار از اسیدهای چرب امگا-3 و ویتامین های A و D است. روغن ماهی در میان دوستداران سلامت به واسطه فواید مختلف خود از محبوبیت بسیاری برخوردار است. نتایج یک مطالعه نشان داده که مصرف 1,200 میلی گرم روغن ماهی در روز با کاهش چشمگیر کلسیم در ادرار و غلظت اگزالات و افزایش غلظت سیترات در ادرار مرتبط بوده است. همچنین، مصرف روغن ماهی می تواند مقدار پروتئین در ادرار را به ویژه در افراد مبتلا به بیماری کلیوی کاهش دهد. مصرف روغن ماهی می تواند آهنگ افت عملکرد کلیه را در افراد مبتلا به بیماری کلیوی کند ساخته و از آسیب بیشتر پیشگیری کند. برای بهره‌مندی از فواید روغن ماهی برای کلیه ها می توانید مصرف ماهی های آب سرد مانند سالمون، تن، خال مخالی و ساردین را مد نظر قرار دهید. اگر به خوردن ماهی علاقه ندارید می توانید مصرف منابع دیگر برای چربی های مفید مانند گردو، بذر کتان و روغن کانولا را مد نظر قرار دهید که از منابع خوب برای اسید ایکوزاپنتانوئیک (EPA) محسوب می شوند. دریافت کلسیم به میزان کافی برای پاکسازی کلیه ها اهمیت دارد، زیرا سطوح کم کلسیم در رژیم غذایی شما می تواند موجب افزایش سطوح اگزالات و تشکیل سنگ های کلیه شود. این تصور نادرست وجود دارد که عدم مصرف کلسیم ممکن است به پاکسازی کلیه ها کمک کند، اما اگر کلسیم کافی در دستگاه گوارش برای تشکیل پیوند با اگزالات وجود نداشته باشد، جذب اگزالات و دفع ادراری آن را به همراه خواهد داشت. بهتر است به جای مصرف مکمل ها، کلسیم مورد نیاز خود را از منابع غذایی تامین کنید، زیرا برخی مطالعات ارتباط بین مصرف مکمل های کلسیم و تشکیل سنگ های کلیه را نشان داده اند. شیر کم چرب، پنیر کم چرب و ماست کم چرب گزینه های خوبی برای کمک به پاکسازی کلیه ها هستند. اگر به عدم تحمل لاکتوز مبتلا هستید، مصرف غذاهای غنی شده با کلسیم، مانند آب پرتقال، شیر سویا، توفو، غلات صبحانه، ساردین با استخوان و بادام را مد نظر قرار دهید. رژیم های غذایی گیاهخواری برای پیشگیری از افت عملکرد کلیه ها و بهبود نارسایی کلیوی گزینه های خوبی هستند. رژیم های غذایی با محتوای پروتئین حیوانی زیاد با افزایش اسید اوریک در ادرار ارتباط دارند که فشار مضاعفی را بر کلیه ها وارد می کند. یک رژیم غذایی گیاهخواری می تواند با کاهش خطر کلسیفیکاسیون متاستاتیک در کلیه ها به این اندام ها در ارائه عملکرد بهتر کمک کند. سلامت کلیه ها برای ارائه عملکرد درست بدن حیاتی است. کلیه ها نقش مهمی در عملکردهای روزانه بدن، مانند از بین بردن مواد زائد، تنظیم سطوح آب، و تولید هورمون ها ایفا می کنند. در صورت مشاهده هرگونه نشانه بروز مشکل در کلیه ها مراجعه به پزشک و رعایت نکته های غذایی برای پاکسازی این اندام ها اهمیت دارد."
حوادث,در پی یک نزاع خانوادگی پدر خانواده ناخواسته باعث کشته شدن پسرش شد. به گزارش ایسنا، فرمانده انتظامی شهرستان نهاوند گفت:جوان ۳۵ ساله متأهلی که ساکن یکی از روستاهای بخش خزل نهاوند است شب گذشته با خانواده خود مشاجره لفظی پیدا می‌کند. در این شرایط پدر این جوان برای واسطه‌گری و پایان مشاجره سعی می‌کند جوان خود را آرام کند اما چاقوی در دست پسر در این میان ناخواسته به پهلوی خودش اصابت می‌کند. بر اثر این حادثه جوان به بیمارستان منتقل می‌شود اما متأسفانه جان خود را از دست می‌دهد. پرونده این حادثه در اختیار مراجع قضایی قرارگرفته و پدر این جوان هم دستگیر و روانه زندان شده است.
سیاسی,"معاون اول رئیس جمهوردر نشست با فعالان اجتماعی استان کردستان به مشکلات درآمدی کشوردر سال گذشته اشاره کردو گفته""نگذاشتیم مردم زیر فشار تحریم ها کمر خم کنند"".رئیس جمهور نیز چند روز پیش جملاتی مشابه را تکرار کرده بود.او در جلسه هیات دولت گفته بود"" زندگی مردم سخت شد ولی صف نبستند"". چرا رئیس جمهور و معاون بزرگوارشان صف های طولانی و کمرهای خمیده ما را ندیدند؟تاریخ می گوید گاهی طول می کشد برخی مسئولان صدای شکستن استخوان ها را در جامعه بشنوند.آنقدر که دیگر خیلی دیر می شود و کاری از کسی ساخته نیست. تاریخ مصداق این موضوع را کم نداشته است. کمر ما وقتی شکست که از بی تدبیری وبی برنامه گی ، بی منطقی و فرصت سوزی های پی درپی و حسرت یک روز آرامش پايدار جانمان به لب رسید. هیچ شعله ای برای رفاه و امید به آینده خود روشن ندیدیم. تا جایی که همین معاون اول رئيس جمهور اذعان کردند ""سرمایه اجتماعی و امید به آینده در چندسال اخیر دچار ضعف شده است."" کمر ما وقتی شکست که از خجالت در ناتوانی تهیه یک کیلوگوشت و شرمساری آن نزد خانواده، ناچار شدیم با معیشت حداقلی سر می کنیم ، غم و غصه بخوریم و تحمل کنیم.گرسنگی مسئله ی کمی نیست.بسیاری از ما سالهاست تشنه وگرسنه ایم و در صف آب آشامیدنی سالم ساعت ها به انتظار می ایستیم.کمرما وقتی خم شد که نماینده چابهار درمجلس شورای اسلامی گفت""در حوزه انتخابیه ام زنی به خاطر تامین آب آشامیدنی برای فرزندانش با مردی تن فروشی و سپس خود کشی کرده است"". کمر ما وقتی شکست که درهای بسته دنیا بر روی ما دو قفله شد وما زندگی نجیبانه ای با فقر آغاز کردیم.طبقه متوسط لاغر ولاغرتر شد و نابرابری ها بیشتر شد.در دو دهه گذشته هند وچین ۴۰۰ میلیون نفر را به طبقه متوسط خود اضافه کردند، اما در همین مدت نابرابری طبقاتی کشور ما به شکاف طبقاتی منجر شد.خانواده های زیادی هستند که تمام فرزندان آنها، بیکارند. بیشتر آنها دانشگاه رفته اند وحتی تشکیل خانواده داده اند اما در تامین معیشت خود درمانده اند. تولید کشور از نفس افتاده و جان تولید گرفته شده است.طبقه متوسط به سطح پایین جامعه سقوط کرده است و کارگران بسیاری بیکار شده اند. کمر ما وقتی خم شد که کولبری شد سقف آرزوهایمان.کمرهایمان را در کوه ودره و بیابان خم کردیم و کولبری آغاز شد. نه تنها مردها وحتی زن های ما بارهای سنگین را بر پشت خمیده خود حمل می کردند و کمر که هیچ بلکه جانشان را کف دست هایشان می گذارند تا لقمه ای نان حاصل گردد. کمر ما وقتی خم شد که ناچار شدیم در صف های طولانی ابتدائی ترین نیازهای معیشتی خود مانند روغن خوراکی ساعت ها بایستیم.چطور است که رئیس جمهور این صف های طولانی ما را ندیدند.اکنون چند ماه هست که یک روغن خوراکی معمولی به سختی در دسترس ما قرار می گیرد.حتی بسیاری از ما قادر به خرید آن هم ديگر نیستیم و به طور کلی بی خیال کمبودآن هستیم.ساعت ها در صف مواد غذایی می ایستیم ، کمرمان خم می شود اما كاري از دستمان بر نمي آيد. کمر ما وقتی شکست که دلار سر به فلک کشید و کنترل آن از دست دولت خارج شد. اگر چه عده ای بر این باورند که اتفاقا کنترل دلار به خوبی دست دولت است ودولت در بالا نگه داشتن آن نقش دارد. وقتي دلار كنترل نمي شود، از گرانی های سرسام آورش، زندگی بر سر ما خراب می شود و نان شب را هم از نانوایی ها نسیه مي گيريم. خط فقر ۹ میلیون تومان می شود و بسیاری از ما اگر در خیل بیکاران نباشیم تازه درآمد ماهانه مان یک سوم این رقم هم نیست. کمر ما وقتی خم شد که پیشرفت و توسعه همین کشورهای همسایه که تا دیروز سرزمینی برهوت بودند را مي بينم و از حسرت به حال خود می گرییم. عده ای معتقدند خواه ناخواه جنگ آینده مبتنی بر هوش مصنوعی خواهد بود.پیشرفت آینده کشورها بر اساس انرژی های خورشیدی وتجدید پذیر، تشکیلات عظیم وقدرتمند IT و توانمندی بیشتر نهادهای مدنی خواهد بود.برای رسیدن به این سطح از توسعه ، باید انسان های بزرگی سرکار باشند ؛ نه افرادی که اساسا درکی از جهانی شدن ندارند. کمر ما وقتی خم شد که خود در گرانی و تورم ماتم زده بودیم و از طرفی خبرهاي اختلاس ودزدي در جامعه سنگینی این ماتم را دو چندان کرده بود.سلطان هایی که دارایی های کشور را به تاراج می بردند.یکی سلطان قند وشکر؛یکی هم سلطان سکه وارز. حال جامعه خوب نیست جناب رئیس جمهور و معاون بزرگوار ؛ با سخنان نادرست خود نمک بر زخم ما نپاشید.صف های ما را ببینید ونگویید "" زندگی مردم سخت شد ولی صف نبستند"". کمر شکسته ما را ببینید ونگویید ""نگذاشتیم مردم زیر فشار تحریم ها کمر خم کنند"". ما می دانیم که شما در بوحود آوردن بسیاری از این چالش های امروز جامعه عامل نیستید؛پس چرا از آن دفاع می کنید. عمر دولت تان رو به پایان است اما ورق های تاریخ پایانی ندارد.اگر نخواهید واقعیت های جامعه را ببینید و بگوئید امیدی به پیدا کردن راه حل هم نیست. مسئله وقتی قابل حل است که صورت آن دقیق فهمیده شود وگرنه در همچنان بر همان پاشنه می چرخد.آن جوامع ای که به دولت -ملت رسیده اند در ابتدا هم را درک کردند؛ اگر غیر از این باشد آینده تاریک است."
سلامت,"تقریباً همهٔ مردم در دوره‌ای از زندگی به مبتلا می‌شوند. بیشتر اوقات، پس از گذشت چند روز و حتی بدون درمان، علائم به‌خودی‌خود برطرف می‌شوند. گاهی اوقات، پیچیده می‌شود و نیاز به توجه پزشک دارد. بواسیر رگ‌های بزرگ یا متورم در پایین راست‌روده یا مقعد است. آن‌ها معمولاً مشکلات جدی بهداشتی ایجاد نمی‌کنند، اما ممکن است آزاردهنده و دردناک باشند. 
 
 
 
 
 درمان شامل تغییرات رژیم غذایی و داشتن عادات منظم دفع است. اگر بواسیر شما بزرگ است، ممکن است خود به خود از بین نرود یا اگر بواسیر زیادی دارید، ممکن است نیاز به جراحی داشته باشید. به طور کلی علت ایجاد بواسیر، افزایش فشار به رگ‌های لگن و ناحیه مقعدی می‌باشد. علت این امر می‌تواند به دلیل موارد زیر باشد: 
 
 
 
 
 
 
 
 
 
 
 
 بسیاری از افراد مبتلا به بواسیر پس از دفع مدفوع خونی به رنگ قرمز روشن را در مدفوع، توالت یا بافت‌های تخلیه شده از روده مشاهده می‌کنند. مقدار خون معمولاً اندک است، با این وجود حتی مقدار کمی خون می‌تواند باعث شود که رنگ آب هم قرمز روشن شود و این می‌تواند ترسناک باشد. در حالی که بواسیر یکی از مهم‌ترین دلایل خونریزی مقعدی است، علل جدی‌تر دیگری نیز وجود دارند. تا زمانی که معاینه نشوید نمی‌توان فهمید که چه چیزی باعث خونریزی مقعدی شده است. در صورت مشاهده خونریزی پس از مدفوع باید به دنبال مراقبت‌های پزشکی باشید. بواسیر می‌تواند دردناک شود. در صورت بروز درد شدید، فوراً با ارائه دهنده خدمات بهداشتی خود تماس بگیرید زیرا ممکن است نشانه یک مشکل جدی باشد. غالباً پزشک با پرسیدن علائم و معاینه فیزیکی می‌تواند بواسیر را تشخیص دهد. پزشک شما یک معاینه دیجیتالی از مقعد را انجام می‌دهد، در معاینه پزشک انگشت خود را با دستکش وارد مقعد شما می‌کند. شاید لازم باشد آنوسکوپی کنید، در آنوسکوپی پزشک یک شیء کوتاه و روشن را به مقعد وارد می‌کند و داخل کانال مقعدی شما را معاینه می‌کند. برای آزمایش بیشتر ممکن است نیاز به کولونوسکوپی یا سیگموئیدوسکوپی داشته باشید. بواسیر‌های پنهان شده در داخل مقعد، بواسیر‌های "" داخلی "" هستند. شما نمی‌توانید آن‌ها را ببینید، اما می‌توانند علائم ایجاد کنند. بواسیر‌هایی که می‌توانید ببینید یا احساس کنید بواسیر‌های "" خارجی "" هستند. بواسیر خارجی در قسمت خارجی مقعد قابل‌مشاهده است و از قسمت تحتانی مقعد منشأ می‌گیرد. بواسیر ممکن است ملتهب شده و خون داخل رگ‌ها لخته شود که در این صورت بواسیر، ترومبوز یا لخته است. بواسیر داخلی به طور کلی از خارج قابل‌مشاهده نیست. دلیل آن این است که منشأ آن‌ها بالاتر از کانال مقعدی است. بواسیر داخلی معمولاً باعث خونریزی بعد از دفع می‌شود. اگر بواسیر داخلی بزرگ و شدید شود، می‌تواند از طریق مقعد خارج شده و قابل‌مشاهده شود و در این صورت می‌تواند بسیار دردناک باشد. این امر به ویژه در مواردی اتفاق می‌افتد که بواسیر در عضله مقعدی گیر کند و نتواند به داخل آن برگردد. درجه 1 (جزئی) - بواسیر وجود دارد اما فقط توسط یک پزشک با آندوسکوپی یا کولونوسکوپی مشاهده می‌شود. بواسیر از مقعد خارج نمی‌شود. درجه 2 – بواسیر (‌ها) با حرکت مدفوع یا کشیدگی از مقعد گسترش می‌یابد. بعد از دفع، بواسیر خود به خود برمی‌گردد. درجه 3 – بواسیر (‌ها) با حرکت مدفوع یا کشیدگی از مقعد گسترش می‌یابد. شما باید بواسیر را به صورت دستی به داخل مقعد فشار دهید. اگر این بیماری را دارید، باید به دنبال مراقبت‌های پزشکی باشید، اما فوری نیست. درجه 4 (شدید) - بواسیر (‌ها) به خارج از مقعد گسترش می‌یابد و نمی‌تواند به صورت دستی به داخل عقب رانده شود. اگر این بیماری را دارید فوراً به پزشک مراجعه کنید زیرا عوارض بالقوه قابل‌توجهی وجود دارد. در بیشتر اوقات، علائم بواسیر حتی بدون درمان بعد از چند روز برطرف می‌شود. در غیر این صورت، هدف از درمان کاهش درد است. یکی از مهم‌ترین مراحل در درمان بواسیر، جلوگیری از یبوست است. مدفوع سفت می‌تواند منجر به خونریزی مقعدی و یا پارگی در مقعد شود که به آن شکاف مقعدی می‌گویند که علاوه بر فشار و کشیدگی برای حرکت مدفوع، می‌تواند بواسیر موجود را بدتر کند. همچنین خطر ابتلا به بواسیر جدید را افزایش می‌دهد. مکمل‌های فیبر - افزایش فیبر در رژیم غذایی یکی از بهترین روش‌ها برای نرم شدن مدفوع است. می‌توانید فیبر را در میوه‌ها و سبزیجات پیدا کنید. ملین‌ها - مرحله بعدی این است که شما ملین را امتحان کنید. بسیاری از افراد نگران مصرف مداوم ملین هستند. آن‌ها می‌ترسند که در صورت قطع مصرف ملین، قادر به دفع مدفوع به طور طبیعی نباشند، اما ملین‌ها "" اعتیاد‌آور "" نیستند. در واقع، استفاده از ملین خطر ابتلا به یبوست در آینده را افزایش نمی‌دهد، در واقع ممکن است از مشکلات طولانی‌مدت یبوست جلوگیری کند. حمام وان گرم - در حین استحمام در وان، ناحیه مقعدی را دو تا سه بار در روز، به مدت 10 تا 15 دقیقه در آب گرم خیس می‌کنید. وان حمام در بیشتر داروخانه‌ها موجود است. همچنین می‌توانید از وان استفاده کنید و در 2 تا 3 اینچ آب گرم بنشینید. صابون، حمام حباب‌دار یا سایر مواد افزودنی را در آب اضافه نکنید. حمام وان گرم با بهبود جریان خون و شل شدن عضله اطراف مقعد کار می‌کند. درمان‌های موضعی - کرم‌ها و شیاف‌های مختلفی برای درمان بواسیر موجود است. بسیاری از آن‌ها بدون نسخه پزشک در دسترس هستند. کرم‌ها و شیاف‌های مقعدی می‌توانند به طور موقت به تسکین درد، التهاب و خارش کمک کنند اما نباید بیش از یک هفته از کرم‌ها و شیاف‌های بواسیر، به‌ویژه هیدروکورتیزون استفاده کنید. اگر نیاز به استفاده طولانی‌تر از آن دارید، با ارائه دهنده خدمات بهداشتی خود صحبت کرده و تأیید آن‌ها را بگیرید. در صورت مشاهده خونریزی از مقعد مراجعه به پزشک مهم است، زیرا باید مطمئن شوید که علت خونریزی بواسیر است و نه مشکلی دیگر. اگر پس از استفاده از اقدامات محافظه‌کارانه بواسیر دردسر دارید، ممکن است بخواهید یک روشی که کمتر تهاجمی باشد را در نظر بگیرید. روش‌های زیر گزینه‌های درمانی برای بواسیر داخلی است. بستن باند لاستیکی پرکاربردترین روش برای است و تقریباً در 70 تا 80 درصد بیماران موفقیت‌آمیز است. پزشک شما نوار‌های لاستیکی یا حلقه‌هایی را در اطراف پایه بواسیر داخلی قرار می‌دهد. این امر جریان خون را در بواسیر محدود می‌کند و بواسیر طی چند روز کوچک شده و تحلیل می‌رود. بسیاری از بیماران بعد از این عمل احساس ""تنگی"" می‌کنند. برای بهبود راحتی می‌توانید از حمام وان گرم استفاده کنید. ما بیماران را به استفاده سریع از مکمل‌های فیبر تشویق می‌کنیم تا از یبوست جلوگیری شود. خونریزی تاخیری ممکن است هنگام از بین رفتن لاستیک ایجاد شود که معمولاً دو تا چهار روز پس از عمل اتفاق می‌افتد. در بعضی موارد، یک ناحیه خام و دردناک یک تا پنج‌روز بعد از عمل ایجاد می‌شود. سایر عوارض بستن بند لاستیکی که کمتر شایع هستند عبارتند از: 
 
 
 
 اگرچه این اتفاق‌ها می‌افتد اما بند لاستیکی به‌ندرت عوارض جدی ایجاد می‌کند. این روش‌های درمانی شامل استفاده از لیزر یا نور مادون‌قرمز یا گرما برای ازبین‌بردن بواسیر داخلی شما است. بیشتر اقدامات به‌صورت جراحی روزانه و یا جراحی سرپایی انجام می‌شود. در طی اسکلروتراپی، یک محلول شیمیایی به بافت بواسیر تزریق می‌شود که باعث تجزیه بافت و ایجاد زخم می‌شود. اسکلروتراپی ممکن است کمتر از بستن بند لاستیکی مؤثر باشد. اگر با وجود درمان‌های محافظه‌کارانه یا کم تهاجم، همچنان به بواسیر مبتلا هستید، ممکن است به برداشتن بواسیر با جراحی نیاز داشته باشید که به این کار بواسیر‌برداری می‌گوییم. جراحی، روش درمانی انتخابی برای بیماران مبتلا به بواسیر داخلی بزرگ است. بواسیر‌برداری شامل برداشتن بافت اضافی بواسیر است. این کار را می‌توان به روش‌های مختلف انجام داد، اما به طور کلی با بیهوشی کامل و در حالت خواب بیمار انجام می‌شود و در 95 درصد بیماران موفقیت‌آمیز است. 
 
 
 
 
 
 به طور کلی عمل جراحی در یک روز انجام می‌شود. بیشتر افراد در طی 1-2 هفته قادر به بازگشت به محل کار و سایر فعالیت‌های خود هستند. ممکن است روی پانسمان یا بعد از دفع مدفوع کمی خونریزی داشته باشید و می‌تواند برای چند هفته طول بکشد. اگر بیش از چند قاشق غذاخوری در روز خونریزی دارید، باید با پزشک خود تماس بگیرید. ممکن است بلافاصله بعد از جراحی رژیم معمول خود را از سر بگیرید. بسیار مهم است که نگذارید بعد از جراحی دچار یبوست شوید. برای جلوگیری از یبوست، موارد زیر توصیه می‌شود: 
 
 
 
 اگر به مدت 48 ساعت دفع مدفوع نداشتید، دو قاشق غذاخوری شیر منیزی میل کنید. تا اولین مدفوع هر 6 ساعت مصرف کنید و سپس آن را متوقف کنید. اگر بیش از 2 روز دفع مدفوع ندارید یا اگر دچار درد شکم یا نفخ شکم می‌شوید، با پزشک تماس بگیرید، آب و آب‌میوه فراوان بنوشید و میوه و سبزیجات تازه مصرف کنید."
ورزشی,تیم دوچرخه سواری شهرداری تبریز با وجوداینکه منحل شده، اما هنوز قرارداد رکابزنان خود را تسویه نکرده است. به گزارش ایسنا، تیم دوچرخه سواری شهرداری تبریز در سال‌های گذشته از تیم‌های مدعی در آسیا بود و تعدادی از بهترین دوچرخه سواران ایران هم در این تیم رکاب می‌زدند، اما در دو سال اخیر فعالیت این تیم به شدت در سطح بین الملل کاهش پیدا کرد و در نهایت تیم شهرداری تبریز هم منحل شد و دیگر فعالیتی در سطح قهرمانی ندارد. با وجود اینکه این تیم منحل شده، اما هنوز با رکابزنان خود تسویه حساب نکرده است و رکابزنان این تیم به دنبال پول خود هستند. قرارداد سال ۹۶ به صورت یک واحد آپارتمان به رکابزنان داده شد که البته زمان تحویل آن در خوشبینانه‌ترین حالت چهار سال دیگر اعلام شده است. از قرارداد سال ۹۷ هم یک ریال به رکابزنان پرداخت نشده است و گفته می‌شود مبلغ کل قرارداد‌ها در سال ۹۷ حدود ۸۰۰ میلیون تومان است و رکابزنان این تیم همچنان منتظر مشخص شدن تکلیف قراردادهایشان هستند. استان آذربایجان شرقی که از قطب‌های دوچرخه سواری ایران محسوب می‌شود، در سال‌های گذشته دو تیم مدعی به نام پتروشیمی و شهرداری داشته که در حال حاضر هر دو منحل شده اند. از طرفی این استان میزبان تور با قدمت ایران -آذربایجان است که اگر این تور در سال ۹۸ برگزار شود، از این استان یعنی میزبان تیمی در این تور شرکت نخواهد کرد چراکه تیم‌هایی در تور آذربایجان می‌توانند شرکت کنند که در اتحادیه جهانی دوچرخه سواری (UCI) ثبت نام شده باشند و کنتینانتال باشند، اما در مهلت مقرر، هیچ تیمی از این استان در UCI ثبت نام نشده است بنابراین میزبان بدون تیم در تور امسال خواهد بود.
سیاسی,"""درس امام (ره) این بود که همان گونه که به اعتمادی نیست، امید بستن به هم راهبرد درستی نیست. امام به ما یاد دادند که به مردم بویژه کوخ نشین ها تکیه کنیم"". در آغاز چهل و دومین سالروز پیروزی انقلاب اسلامی، که یادآور شعار مردمی نیز هست. طنز روزگار اما این است که گوینده این سخن را می خواهند به مجلس بکشند و سین جیم اش کنند که چرا این حرف ها را زدی؟! گو این که عده ای نگران شده اند که مبادا روس ها ( که چند روز پیش میزبان قالیباف - رئیس مجلس - بودند) از این حرف ناراحت شوند! حرف های نائب رئیس کمیسیون اصل 90 مجلس (حسن شجاعی) را که در حال جمع آوری امضا برای سوال از وزیر است را بخوانید: این سوالات در خصوص اظهارات وزیر ارتباطات مطرح است که اولا موضع‌گیری در حوزه سیاست خارجی چه ارتباطی به وزیر ارتباطات دارد؟ دوما چرا وی مکتب امام خمینی (ره) را تحریف کرده و سوما چرا موضعی گرفته است که با موضع مقام معظم رهبری زوایه دارد و موجب تضعیف سیاست خارجی می‌شود. واقعاً شگفت انگیز است که یک نماینده مجلس نمی داند که وزارت، یک پست سیاسی است و وزیر به عنوان عضو کابینه حق اظهار نظر در سیاست را دارد کما این که در هیات دولت نیز همه وزرا، در همه حوزه ها حق رأی دارند. نکته دیگر آن که جناب نماینده با کلماتی شفاف تر بیان کند که کدام بخش از جملات وزیر، تحریف مکتب امام خمینی(ره) است؟ این که گفته است "" "" یا این بخش از سخنان وی که "" "" یا قسمت اخیر حرف هایش که "" ""؟ کدام بخش، تحریف مکتب امام(ره) است آقای شیخ حسن شجاعی؟! نمی شود که همین جوری روی هوا حر ف زد! اما این که چون سخنان وزیر همزمان با سفر قالیباف و تحویل پیام رهبری به پوتین بیان شده، با موضع رهبری زاویه دارد و موجب تضعیف سیاست خارجی است نیز سخنی بی منطق است. مگر موضع رهبری این است که به روسیه اعتماد کنیم؟ مگر رهبری گفته اند که به کاخ کرملین دل ببندیم؟ واقعاً چرا بعضی ها تجاهل می کنند؟  آیا حتی نمی توانند حدس بزنند مخاطب وزیر، کسانی هستند که برای دیدار با پوتین سر از پا نمی شناسند و حاضرند هر گونه تحقیر را بپذیرند تا بلکه با پوتین یک عکس یادگاری بگیرند؟ و حقارت بار این که پوتین هم آنها را به حضور نپذیرد! شگفتا که نمایندگان مجلس به جای آن که علیه تن دادن به چنین تحقیری داد سخن برآورند، علیه وزیر بر می  آشوبند که ادبیات امام و رهبری را تکرار کرده است. واقعاً مجلس ما به کدامین سو روانه است و قصد دارد چه نامی از خود در تاریخ ایران بر جای بگذارد؟! و سخن پایانی با نمایندگان و سیاستمداران ایران: طوری عمل نکنید که مردم احساس کنند با روس ها بده بستانی پنهان دارید؛ فتأمل!"
سیاسی,غلامحسین اژه‌ای معاون اول رئیس قوه قضائیه در برنامه دستخط صداوسیما گفت: -  اکبر طبری نفوذ چندانی در دستگاه قضا نداشت و مفاسد او تحت پوشش کارهای دیگر انجام می‌شد. - در پرونده «روح‌الله زم» با ۳ دسته از افراد مواجه هستیم که تنها یک گروه از آنها آگاهانه و خائنانه اطلاعات را به او می‌دادند. - پرونده رئیس کل سابق بانک مرکزی نقص داشت و به دادسرا برگشت؛این پرونده به زودی به دادگاه می‌رود. - برخی‌ها که امروز درباره فضای مجازی مسئولیت دارند، زمانی از طرف وزارت اطلاعات به ما می‌گفتند امکان جلوگیری از این جرایم هست، اما الان اقدام نمی‌کنند! - امروز در دستگاه قضا باید نیروهای جوانی که تجربه گذشتگان را با خود حمل می‌کنند، در مصدر امور قرار بگیرند؛ خود من هم باید کنار بروم‌.
سیاسی,جلسه‌ای با عنوان «بزرگداشت علمای ربانی؛ پیرامون شخصیت اخلاقی عرفانی رهبر معظم انقلاب» از سوی یکی از حوزه های علمیه در حال برگزاری بود، که پس از اطلاع رهبری و اعلام مخالفت ایشان، این برنامه لغو شد.
حوادث,رییس جمعیت هلال احمر پلدختر گفت: بر اثر برخورد یکدستگاه خودروی سواری زانتیا و و یکدستگاه تریلر کشنده در ابتدای عوارضی آزادراه پل زال - خرم آباد 2 نفر کشته و چهار نفر مجروح شدند. علی کیانی شامگاه چهارشنبه در گفت و گو با ایرنا افزود: شدت این تصادف به حدی بود که راننده سواری زانتیا و یک سرنشین آن در دم جان باختند و چهار نفر دیگر از سرنشینان سواری مجروح شدند.  رئیس جمعیت هلال احمر پلدختر اظهار کرد: مجروجان این حادثه توسط امدادگران جمعیت هلال احمر رهاسازی و به وسیله اورژانس 115 به بیمارستان امام علی (ع) اندیمشک منتقل شدند.  وی گفت: کارشناس تصادفات پلیس راه علت این حادثه رانندگی را سرعت بالا و بی توجهی راننده سواری زانتیا به جلو و ناتوانی وی در کنترل وسیله نقلیه اعلام کرد.  آزادراه خُرَم زال که با نام آزادراه خرم‌آباد - پل زال نیز شناخته می ‌شود در حد فاصل 2 شهر خرم‌ آباد و اندیمشک به طول ۱۰۴ کیلومتر قرار گرفته است.
حوادث,"فرمانده انتظامی استان بوشهر گفت: فردی که پس از درگیری با شخصی دیگر در منزلی مسکونی در یکی از بخش‌های شهرستان گناوه مرتکب قتل شده بود، دستگیر شد. به گزارش میزان، سردار خلیل واعظی گفت: ساعت ۲۲ شب مورخ ۱۲ مهرماه یک مورد درگیری در منزلی مسکونی در روستای ""مال قاید"" شهرستان گناوه به پلیس گزارش شد. وی اضافه کرد: بلافاصله تیم گشت پلیس به محل حادثه اعزام و مشخص شد فردی ۴۵ ساله به هویت «م، ب» بر اثر ضربات متعدد به گلو و سر به قتل رسیده و قاتل متواری شده است. فرمانده انتظامی استان بوشهر اظهار داشت: با اقدامات اطلاعاتی و فنی کارآگاهان پلیس، یک ساعت پس از حادثه قاتل متواری  شناسایی شد. وی افزود: اقدام بعدی کارآگاهان پلیس شناسایی مخفیگاه متهم فراری در منزلی مسکونی بود که در یک عملیات قاتل خشمگین دستگیر و به قتل مقتول به علت اختلاف شخصی با ضربات ساطور اعتراف کرد."
ورزشی,رئیس فدراسیون فوتبال ایران می‌گوید حضور بانوان در ورزشگاه‌ها از حقوق شناخته شده در فوتبال است. به گزارش ایسنا و به نقل از پایگاه خبری وزارت ورزش و جوانان، مهدی تاج رییس فدراسیون فوتبال در نشست کانون مربیان فوتبال که با حضور وزیر ورزش و جوانان برگزار شد حمایت و پشتیبانی این فدراسیون از آنها را اعلام کرد و اظهار کرد: کانون مربیان فوتبال ایران مرکز تولید فکر است و همه اعضا برای ما قابل احترام هستند و نقدها و نظرهای سازنده آن‌ها را می پذیریم. رییس فدراسیون فوتبال حمایت‌های دولت و وزیر ورزش و جوانان از توسعه و پیشرفت این رشته ورزشی را به عنوان یک نقطه قوت دانست و در بخش دیگری از صحبت‌هایش پیشرفت فوتبال تهران را مورد توجه قرار داد و گفت: با توسعه و پیشرفت فوتبال در تهران همچون دیگر نقاط کشور موافقیم به همین دلیل از زمانی که به عنوان رییس فدراسیون فوتبال فعالیت خود را شروع کردم تیم فروشی را ممنوع کردیم و حتی جلوی انتقال تیم نفت تهران را گرفتیم. تاج ادامه داد: فوتبال حقوق شناخته شده‌ای دارد از جمله حق پخش تلویزیونی بطوری‌که فوتبال امارات از این حق به میزان هزار میلیارد تومان معادل پول ایران درآمد داشته و اگر این درآمد در فوتبال ایران محقق شود دیگر هیچ مربی‌ای نخواهد بود که مطالبه‌ای از باشگاه‌ها داشته باشد و بخش اعظم مشکلات کنونی به دلیل عدم شناخت حقوق مشخص و قانونی فوتبال است. وی با اشاره به حضور بانوان در ورزشگاه آزادی برای تماشای دیدار ایران و بولیوی گفت: حضور بانوان در استادیوم هم یکی از حقوق‌های شناخته فوتبال در دنیاست که خوشحالیم این مهم محقق شد.
فرهنگی/هنری,فهرست نامزدهای جوایز گلدن گلوب ۲۰۱۷ درحالی اعلام شد که فیلم «فروشنده» ساخته جدید اصغر فرهادی در بخش بهترین فیلم غیرانگلیسی نامزد دریافت جایزه شده است. به گزارش ایسنا به نقل از ورایتی، انجمن مطبوعات خارجی هالیوود که مسئولیت برگزاری جوایز سینمایی گلدن گلوب را بر عهده دارد، نامزدهای هفتادوچهارمین دوره این رویداد سینمایی معتبر را در هتل «بیورلی هیلتون» اعلام کرد. فهرست کامل نامزدهای جوایز سینمایی و تلویزیونی گلدن گلوب ۲۰۱۷ به شرح ذیل است: «حصارها» «منچستر کنار دریا» «مهتاب» «شیر» «لالا لند» «فلورنس جنکینز فاستر» «زن قرن بیستمی» «خیابان سانگ» «خرچنگ» دنزل واشنگتن برای «حصارها» «کیسی افلک» برای «منچستر کنار دریا» «تام هنکس» برای «سالی» «جوئل ادگارتون» برای «دوست داشتن» «اندرو گارفیلد» برای «کسوت» «ناتالی پورتمن» برای «جکی» «روث نگا» برای «دوست داشتن» «امی آدامز» برای «ورود» «تاراجی پی.هنسن» برای «چهره‌های پنهان» رایان گاسلینگ برای «لالا لند» کالین فارل برای «خرچنگ» رابرت دنیرو برای «کمدین» وارن بیتی برای «قوانین اعمال نمی‌شوند» ویگو مورتنسن برای «کاپیتان فنتستیک» مراسم اعطای جوایز هفتادوچهامین دوره جوایز سینمایی گلدن گلوب روز ۸ ژانویه ۲۰۱۷ (یکشنبه ۱۹ دی) با اجرای «ریکی جرویس» برگزار می‌شود.
سیاسی,کمتر از چهار ماه تا انتخابات ریاست جمهوری ۱۴۰۰ باقی مانده، اما تاکنون تنها دو نفر به صورت قطعی آمادگی خود را برای نامزدی در این انتخابات اعلام کرده‌اند. انتخاباتی که در حالی که کمتر از چهار ماه به آن باقی مانده بر خلاف ادوار گذشته، فضای سردی بر آن حکمفرماست و بسیاری از شخصیت‌های سیاسی هم تحت تاثیر این فضا، هنوز یخ احساس خدمتشان آب نشده است.
فرهنگی/هنری,به گزارش روابط عمومی کمیسیون ملی یونسکو-ایران، عبدالمهدی مستکین، دبیر نخستین جایزه حکیم نظامی درباره جزییات این رویداد فرهنگی اظهار داشت: کمیسیون ملی یونسکو-ایران با هدف بازگشت به سرچشمه های اصیل زبان پارسی و احیای جایگاه ارزشمند و ممتاز حکیم نظامی در فرهنگ و ادب ایرانی، اقدام به برنامه ریزی برای برگزاری نخستین جایزه حکیم نظامی با هدف پاسداشت و معرفی هر چه پایدارتر این شاعر پارسی کرده است. وی با اشاره به جزییات برپایی این رویداد فرهنگی توضیح داد: این جایزه در هفت حوزه ادبیات، نظامی پژوهی، خوشنویسی، نگارگری، هنرهای نمایشی، فرهنگ عامه و موسیقی طراحی شده است و برگزیدگان این رویداد عصر پنجشنبه ۱۹ اسفند در تالار وحدت با حضور چهره های ادبی، فرهنگی و هنری معرفی خواهند شد. دبیر نخستین گفت: تلاش ما بر این بوده افراد و شخصیت هایی را که در طول دوران کاری و علمی و هنری خود سهم عمده ای در ترویج و معرفی آموزه ها و دستاوردهای حکیم نظامی داشته اند به منظور دریافت نشان کمیسیون ملی یونسکو - ایران انتخاب کنیم. وی گفت: سهم حکیم نظامی پس از حکیم فردوسی در حفاظت و پاسداری از گنجینه زبان و ادبیات پارسی بر کسی پوشیده نیست؛ خزانه واژگانی، تصویرگری‌های بی‌نظیر، بزم‌نامه سرایی‌ها و حکمت‌های جاودان او که در پنج گنج به یادگار نهاده؛ مرزهای زبانی و هویتی ایرانیان را در طول قرن ها حفاظت و پاسداری کرده است.
حوادث,پدر یک خانواده اقدام به خودسوزی خود و سه عضو دیگر خانواده اش در کلارآباد کرد. زکریا اشکپور سخنگوی مرکز فوریت های پزشکی مازندران در گفتگو با مهر با بیان اینکه حادثه سوختگی در شهر کلارآباد چهار مصدوم برجای گذاشته است گفت: در این حاثده که در کلارآباد رخ داد، پدر خانواده اقدام به آتش زدن خود، همسر و دو فرزندش با بنزین کرده است. وی افزود: در این حادثه پدر ۵۵ ساله دچار سوختگی ۹۵ درصد، مادر سوختگی بالای ۹۰ درصد، دختر ۱۰ ساله سوختگی ۱۰۰ درصد و دختر ۱۶ ساله دچار سوختگی حدود ۷۵ درصد شده اند و پس از اقدامات اولیه توسط پایگاه سلمانشهر و عباس اباد به شهید رجایی تنکابن منتقل شدند.
حوادث,ملی‌پوش سابق دوچرخه سواری ایران به علت تصادف دار فانی را وداع گفت‌.
سلامت,یک روانشناس با اشاره به شایع‌ترین علائم بیش فعالی در بزرگسالان است، گفت:یکی از علائم بیش فعالی در بزرگسالان نداشتن تمرکز است. سولماز رضایی شجاع، روانشناس در گفت‌وگو با فارس اظهار داشت: وقتی صحبت از بیش فعالی می‌شود بسیاری از نگاه‌ها متوجه کودکان بی قرار و شلوغ می شود، درحالی که اختلال بیش فعالی در بزرگسالان در ایران ناشناخته است و کمتر کسی از علائم و پیامدهای آن مطلع است به طوری که بزرگسالان درگیر بیش فعالی تصور می کنند که برخی از ناملایمات، نگرانی‌ها، هیجانات و تصمیمات آنها به دلیل مشکلات و دغدغه‌های روزانه است. وی تصریح کرد: بیش فعالی اگرچه در دوران کودکی بروز پیدا می کند ولی در برخی مواقع به بزرگسالی هم کشیده می‌شود و علائمی چون مشکل توجه و تمرکز، بی نظمی، رفتارهای تکانشی و بدون فکر، بی ثباتی و هیجانی را به همراه دارد که باعث مشکلاتی در زندگی فرد شده و عملکرد او را برای یک زندگی خوب و لذت بخش لازم تحت تأثیر قرار می دهد. وی با بیان اینکه یکی از علائم بیش فعالی در بزرگسالان نداشتن تمرکز است، افزود: مشکل عدم توجه و تمرکز باعث می شود که فرد بزرگسال، وسایل کوچک مورد نیازش را گم کند و یا وسایلی نظیر کلید، سوئیچ، خودکار، کیف را در مکان های مختلف جا بگذارد و مرتب دنبال وسایل خود می گردند این افراد اغلب نمی توانند روی سخنرانی، صحبت با طرف مقابل و حتی برنامه تلویزیونی تمرکز کنند و در این زمان ها حواسش متوجه موضوع دیگری است. البته این نقص در مقاطعی از زندگی مانند دوران دانشجویی مشکل زا خواهد بود، این افراد در توجه و تمرکز هنگام مطالعه و انجام امور روزمره مشکل دارند، زمانی که مشغول خواندن هستند به رویا فرو می روند، دقایق سپری می شود و آنها هنوز در همان صفحه اول در جا می زنند. این روانشناس ادامه داد: بی قراری شایعترین علائم بیش فعالی در بزرگسالان است، بی قراری هنگام نشستن و سرپا ایستادن، ضعف در توانایی های ورزشی، دست خط بد، ترجیح دادن به سرپا بودن تا نشسته و هنگامی که مجبور به نشستن هستند احساس بی قراری داشتن و پا یا دست خود را مرتب حرکت دادن از جمله نشانه های حرکتی این اختلال در افراد بالغ است. رضایی شجاعی اضافه کرد: افرادی که به طور پیوسته درگیر رفتارهای هیجانی و بدون فکر هستند بی شک دچار بیش فعالی در بزرگسالی هستند بدین ترتیب که فرد خیلی ناگهانی، بدون فکر کردن و بررسی عواقب پیامدهای رفتاری، عملی را انجام و یا حرفی را می زند که منجر به رنجش دیگران و پشیمان خود می شود. گاهی این افراد تصمیمات عجولانه ای برای ازدواج و یا طلاق می گیرند و یا عجولانه شغل خود را ترک می کند، استعفا می دهند یا کسب و کار خود را به یکباره و احساسی عوض می کند و اغلب بی محابا رانندگی می کنند. وی تاکید کرد: بیش فعالان بالغ برای کنترل بی قراری و عصبی بودن اغلب در دو شغل کار می کنند که این روشی برای سازگاری آنها است چراکه در زمان هایی که فعالیتی ندارند، حوصله آنها سر می رود و ممکن است دچار تندخویی شوند به همین دلیل همواره در تلاش هستند تا خود را مشغول نگهدارند اگر چه ممکن است در ظاهر افرادی فعال در شغل به حساب آیند ولی به دلیل زود رنجی، استقلال طلبی، عدم تمرکز و یا ناتوانی در تحمل کارفرما و رئیس خود شغل خود را تغییر دهند این افراد به دلیل عدم پیشرفت در تحصیل زودتر از دیگران و در سنین پایین تر وارد بازار کار می شوند و بیشتر علاقمند هستند به سراغ شغل هایی با فعالیت و حرکت زیاد بروند. وی با اشاره به اینکه زود رنجی از دیگر علائم بیش فعالی در بزرگسالی است، افزود: افرادی که دچار این اختلال هستند اغلب زود از کوره در می روند و به همان سرعت آرام می شوند، با کوچک‌ترین تحریکی خشمگین شده و واکنش تندی نشان می دهند، خلق و خوی آنها مرتب تغییر پیدا می کند. لحظه ای سر حال و شاداب و لحظه ای غمگین، ناراحت و در خود فرو رفته هستند با بالا رفتن سن، آنها بیشتر خلق افسرده، عصبی و مضطرب را دارند. این روانشناس گفت: بزرگسالانی که دچار بیش فعالی هستند اغلب در نقش پدر و مادر خوب عمل نمی‌کنند آنها چون خود صبور، منظم و قاطع نیستند روش های انظباطی مناسبی هم ندارند این والدین زود از کوره در می روند، فرزندشان را بطور نامناسب تنبیه می کنند، بعد به سرعت پشیمان می شوند و تلاش می کنند رفتار نامناسب خود را جبران کنند که همین امر در تربیت کودک اثر بدی می‌گذارد. رضایی شجاعی خاطرنشان کرد: تمامی علائم باید به طور پیوسته در رفتار فرد وجود داشته باشد و اگر بزرگسالی در یک مقطع زمانی دچار این رفتارها شده است نباید آن را به بیش فعالی ربط دهد بلکه باید در سایر اختلال ها نظیر اضطراب و استرس پیگیری و درمان کرد.
حوادث,به دنبال برخورد یک دستگاه مینی‌بوس حامل کارگران یک کارخانه کاشی در اردکان با یک دستگاه سواری، ۱۰ نفر زخمی شدند. به گزارش ایلنا، یک منبع کارگری در یزد گفت: حوالی ساعت ۱۵.۳۰ دقیقه عصر دیروز (جمعه) بر اثر برخورد یک دستگاه مینی‌بوس حامل کارگران یک واحد تولید کاشی با یک سواری در مقابل جایگاه پمپ بنزین مرکزی اردکان در استان یزد، ۱۰ کارگر مصدوم توسط کادر پزشکی بیمارستان ضیائی اردکان درمان شدند. طبق اظهارت وی؛ از قرار معلوم خودرو مینی‌بوس پس از برخورد به خودرو سواری ۴۰۵ تغییر مسیر داد و به ساختمان آب انبار برخورد کرده است. از قرار معلوم؛ علت وقوع این حادثه که منجر به مصدومیت ۱۰ کارگر یک واحد صنعتی شده، از سوی کارشناسان راهنمایی و رانندگی در دست رسیدگی است.
فرهنگی/هنری,عباس کیارستمی هیچ کاری را مثل دیگران انجام نمی‌داد و فیلم‌هایش نیز شباهتی به فیلم‌های دیگران نداشت. در جایی نوشته بود که می‌خواهد به مرگ خودش بمیرد و نه به مرگ پزشکان و بزرگ‌ترین افسوسم در رابطه با او این است که چرا نگذاشتند که به «سبک» خودش مرگ را تجربه کند.
فرهنگی/هنری,ساخت مجموعه کلاه‌قرمزی برای نوروز 96 متوقف شد. به گزارش ایلنا؛ درحالیکه گروه سازنده مجموعه کلاه قرمزی از ماه‌ها پیش ساخت سری جدید این مجموعه را آغاز کرده بودند؛ اما ساخت این مجموعه از صبح امروز متوقف شد. تاکنون حدود 10 قسمت از این مجموعه ضبط شده است. حمید مدرسی (تهیه‌کننده مجموعه) اعلام کرده؛ بیش از 94 نفر در این سریال فعالیت می‌کنند اما بودجه آن هنوز بعد از 4 ماه پرداخت نشده درحالیکه بدهی‌ها گذشته نیز همچنان پرداخت نشده است.
سلامت,یک فوق تخصص گوارش گفت: برخی علائم و دردها نشان از ابتلای فرد به زخم معده و اثنی عشر هستند که باید آنها را جدی گرفت.   به گزارش جام جم، محمد جعفر فروهش فوق تخصص گوارش با اشاره به مشکلات گوارشی مرتبط با معده گفت: زخم معده و اثنی عشر، بیماری نسبتا شایعی است که 10 تا 15 درصد افراد ممکن است در طول عمر خود به آن مبتلا شوند.   وی با اشاره به برخی علائم زخم معده و اثنی عشر ادامه داد:شروع این زخم ها با یا شکم یا احساس سوزش همراه است این امکان وجود دارد که بیمار با خوردن غذا دردی حس نکند البته اغلب در زخم های اثنی عشر علائم این گونه هستند.   فروهش در ادامه بیان کرد:گاهی شدت درد به اندازه ای است که شب هنگام، فرد از خواب بیدار می شود و مجبور به استفاده شربت معده یا خوردن لقمه ای غذا می شود.   این فوق تخصص گوارش در رادیو سلامت خاطرنشان کرد: امروزه خوشبختانه با معاینات دقیق و داروها درمان کامل انجام می شود.   فروهش مصرف خودسرانه آسپرین و مسکن را از دلیل دیگر ابتلا به زخم معده و اثنی عشر برشمرد و اظهار کرد: از دلایل عمده ابتلا به زخم معده و اثنی عشر، میکروب هلیکوباکتر بوده که با رعایت بهداشت، قابل درمان است.
سیاسی,معاون اول رییس جمهور از بانک مرکزی و بانک‌های عامل که در طرح مقاوم سازی و بازسازی واحدهای مسکونی روستایی مشارکت داشته اند قدردانی کرد و گفت: کسانی که حتی یک پروژه را مدیریت نکرده‌اند دولت را ناکارآمد می‌خوانند. به گزارش پایگاه اطلاع رسانی معاون اول رییس جمهور، اسحاق جهانگیری عصر دوشنبه در آیین تجلیل از عملکرد شبکه بانکی کشور در طرح ویژه بهسازی و بازسازی مناطق سانحه دیده با گلایه از برخی کم بی مهری‌ها درباره بانک‌های عامل افزود: کار کردن برای مردم کشور به قدری شیرین و لذت بخش است که نباید زخم زبان‌ها کمتری تأثیری در روحیه افرادی که عاشق خدمت هستند ایجاد کند. معاون اول رییس جمهور با تاکید بر این که اقتصاد ایران به شدت به عملکرد نظام بانکی کشور متکی است گفت: نظام بانکی در همه بخش های اقتصادی کشور از جمله بخش صنعت، کشاورزی، خدمات و مسکن نقش موثری دارد و هیچ طرح کوچک و بزرگ صنعتی در کشور نیست که نظام بانکی در اجرای آن کمک نکرده باشد بنابراین باید همواره با دید احترام نسبت به مدیران بانکی کشور نگاه کرد. جهانگیری در ادامه به شرایط اقلیمی و زمین شناسی ایران اشاره کرد و افزود: با توجه به این شرایط ایران همواره در معرض بحران‌های شناخته شده نظیر زلزله، خشکسالی و سیل و بحران‌های ناشناخته نظیر کرونا قرار دارد. وی ادامه داد: همانگونه که وجود منابع نفت و گاز و معادن مختلف در کشور نتیجه فعل و انفعالات زمین در طول میلیون ها سال است، در عین حال گسل‌های زلزله خیز و بحران هایی نظیر خشکسالی نیز از جمله اتفاقات اجتناب ناپذیر است که باید نسبت به آنها شناخت داشته باشیم و تلاش کنیم آثار و عوارض آنها را به حداقل برسانیم. معاون اول رییس جمهوری در ادامه به زلزله استان کرمانشاه اشاره کرد و گفت: در این حادثه اقشار ضعیف که نتوانسته بودند خانه‌های خود را مقاوم سازی کنند دچار خسارات و آسیب‌های جدی شدند که بخشی از این خانوارها تمام خانه‌هایشان تخریب شد و عده‌ای نیز زیر آوار جان خود را از دست دادند. جهانگیری افزود: در جریان وقوع سیل سال گذشته نیز مناطقی از کشور که دولت موفق نشده بود آنطور که باید اقدامات پیشگیرانه نظیر سیل بند ایجاد کند آسیب های جدی دیدند و در جریان وقوع بارش های شدید و بی سابقه زندگی مردم در برخی مناطق دچار تخریب و آسیب شد و کشاورزی و اقتصاد آنها لطمه دید. وی با بیان این که از ۱۵ سال پیش در دولت آقای خاتمی موضوع مقاوم سازی خانه‌های روستایی در دستور کار بنیاد مسکن انقلاب اسلامی قرار گرفته است گفت: رییس بنیاد مسکن انقلاب اسلامی همواره در دولت‌های مختلف پیشنهاداتی برای تصدی وزارتخانه داشته است اما روحیه خدمت در او به گونه‌ای است که در جایگاه فعلی خود یعنی بنیاد مسکن انقلاب اسلامی احساس رضایت بیشتری دارد و در این مدت نیز با همین روحیه موفق شده است مسئولین کشور و نظام بانکی را پای کار مقاوم سازی مسکن روستایی بیاورد. معاون اول رییس جمهور یادآور شد: بنیاد مسکن انقلاب اسلامی در دوره‌ای موفق شد از پنج میلیون و ۷۰۰ هزار واحد مسکونی که ۹۳ درصد این واحدها از استحکام خوبی برخوردار نبودند بخش زیادی را مقاوم سازی کند و این واحدها امروز به دو میلیون واحد رسیده است. جهانگیری در ادامه به بازدیدهای خود از مناطق زلزله زده اشاره کرد و گفت: در این بازدیدها شاهد آن بودم که واحدهای مسکونی مقاوم سازی شده در زلزله های بعدی آسیب ندیده‌اند چرا که از مصالح ساختمانی استاندارد و طراحی و نقشه مناسب برای مقاوم سازی و ساخت آنها استفاده شده بود که این کار باعث حفاظت از جان و مال مردم در زلزله های بعدی شده بود. وی با تأکید بر اینکه در زمینه بازسازی مناطق آسیب دیده کاری کارستان در کشور انجام گرفت گفت: یکی از ظلم‌ها به مدیریت کشور این است که نمی‌گذارند ارزش کارهای بزرگ انجام شده به اطلاع مردم رسانده شود. معاون اول رییس جمهوری یادآور شد: در زلزله آبان سال ۱۳۹۸ در کرمانشاه تعداد زیادی شهر و روستا تحت تأثیر این زلزله قرار گرفت و حدود ۱۴۰ هزار واحد مسکونی یا آسیب دید و یا به طور کامل تخریب شد که ظرف دو سال با کمک خود مردم، دولت، اعتبارات نظام بانکی و نظام اجرایی این واحدها بازسازی شدند. جهانگیری در ادامه به وقوع سیل سال ۱۳۹۸ و درگیری بیش از ۲۰ استان کشور با این سیل اشاره کرد و گفت: برخی استان‌ها نظیر گلستان، لرستان و خوزستان آسیب‌های بیشتری در جریان وقوع سیل متحمل شدند اما با سازمان دهی و مدیریت مناسب بنیاد مسکن انقلاب اسلامی گام‌های موثری در زمینه جبران این خسارات برداشته شد. وی افزود: بنیاد مسکن انقلاب اسلامی با اتکا به تجربه و دانش مدیریتی خود طراحی خوبی را انجام داد و امروز با افتخار اعلام می‌کند که کل واحدهای آسیب دیده ناشی از سیل بازسازی و تعمیر شده اند. معاون اول رییس جمهور با اشاره به سخنان تعدادی از مدیران عامل بانک ها در خصوص اقدامات صورت گرفته برای بازسازی و مقاوم سازی واحدهای مسکونی روستایی افزود: در سخنان مدیران بانک ها و همچنین رییس کل بانک مرکزی احساس رضایت درونی به چشم می‌خورد و مشخص است که این مدیران از اینکه تسهیلات را برای کمک به خانوارهای آسیب دیده پرداخت کرده اند احساس خرسندی و رضایت دارند. جهانگیری طرح مسکن محرومین را از کارهای ابتکاری بنیاد مسکن انقلاب اسلامی عنوان کرد و افزود: این طرح با کمک دولت و نظام بانکی در روستاها به انجام رسیده است و تاکنون بیش از ۵۰ هزار واحد مسکن محرومین از تعهد ۱۲۰ هزار واحد مسکونی تکمیل شده و زمینه برخورداری محروم‌ترین اقشار جامعه از سرپناهی مطمئن را فراهم کرده است. معاون اول رییس جمهور ادامه داد: کمک به تأمین سرپناه مطمئن برای اقشار ضعیف و محروم جامعه از اهمیت بالایی برخوردار است چرا که این حداقل کار در جهت تحقق عدالت و اجرای آرمان های امام خمینی (ره) و شهدا است. وی گفت: البته باید توجه داشته باشیم که تسهیلات بانکی در واقع منابع سپرده گزاران در بانک است که بانک های عامل باید از بازپرداخت این تسهیلات اطمینان داشته باشند و در این راستا لازم است استانداران و فرمانداران کشور به نظام بانکی کمک کنند که حتما بازپرداخت تسهیلات به موقع انجام شود. جهانگیری در ادامه یکی از اقدامات لازم برای مقابله با حوادث غیرمترقبه را مقاوم سازی واحدهای مسکونی دانست و گفت: اقدام مهم دیگر ایجاد صندوق بیمه حوادث است که البته هفته گذشته در جلسه هیات دولت به تصویب رسید و سرمایه اولیه نیز برای این صندوق تعیین شد. وی به زلزله اخیر در منطقه سی سخت در استان کهگیلویه و بویر احمد نیز اشاره کرد و گفت: متأسفانه این حادثه در فصل زمستان رخ داد و مردم دچار آسیب شدند البته دولت به سرعت منابع مالی لازم را مشخص کرد و بانکهای عامل دستورالعمل‌های پرداخت تسهیلات را صادر کردند و رییس جمهور نیز دستور داده است که بازسازی واحدهای مسکونی سی سخت تا آخر تیرماه انجام شود که با توانمندی و تجربه ای که بنیاد مسکن انقلاب اسلامی دارد امری شدنی است. معاون اول رییس جمهور به عملکرد بسیار خوب نظام بانکی در جریان شیوع کرونا اشاره کرد و افزود: در روزهای نخست شیوع این بیماری تعدادی از مدیران و کارکنان بانک‌های عامل جان خود را بر اثر کرونا از دست دادند که به روح همه آنها درود می فرستیم و به خانواده‌هایشان تسلیت مجدد می گوییم. جهانگیری ادامه داد: ابتدای سال جاری که جلسه‌ای برای تأمین منابع مالی برای مقابله با کرونا برگزار شده بود پیشنهاد رییس کل بانک مرکزی بسیار ارزشمند بود که از محل سپرده بانک ها نزد بانک مرکزی ۷۵ هزار میلیارد تومان اختصاص داده شد که کمک بزرگی برای دولت بود. وی در ادامه تاکید کرد: کار مهم بانک‌های عامل در دوران شیوع کرونا این بود که برخلاف رویه‌ها و روال موجود برای مراجعه ضامن و ارائه اسناد و مدارک هویتی، بیش از ۲۰ میلیون خانوار بدون حتی یک بار مراجعه توانستند تسهیلات از بانک‌ها دریافت کنند. اینگونه موارد نشان می دهد که در دل هر تهدید یک فرصت نهفته است و مشخص شد که نظام بانکی قادر است بدون مراجعه حضوری متقاضیان، به آنها تسهیلات بدهد. جهانگیری به عملکرد مثبت نظام بانکی کشور برای تحقق جهش تولید اشاره کرد و گفت: رشد اقتصادی در شش ماهه نخست سال جاری مثبت شد و حتما یکی از بخش های موثر در تحقق مثبت شدن رشد اقتصادی کشور، اقدامات نظام بانکی بوده و هست. معاون اول رییس جمهور افزود: آمار کارگاه‌های صنعتی کشور نیز نشان می دهد که رشد تولید و فروش این واحدها در ۹ ماهه نخست سال از وضعیت خوبی برخوردار بوده است که این امر نیز با کمک نظام بانکی محقق شده است. وی ادامه داد: در سایر بخش‌ها نیز شاهد رشد مثبت هستیم اما عده ای که هنوز یک خانه برای خود نساخته‌اند و هنوز مدیریت یک پروژه را نتوانسته‌اند انجام دهند، کل نظام مدیریتی کشور و دولت را زیر سوال می‌برند و می گویند که دولت کارآمد نیست. جهانگیری گفت: ‌در شرایط تحریم فراهم کردن این حجم از منابع و اجرای پروژه‌های متعدد در کشور جزو موارد استثنایی است. سال ۹۹ یکی از سخت‌ترین سال‌های پس از انقلاب اسلامی و حتی تاریخ کشور است اما با وجود همه فشارها اقتصاد کشور سر پا مانده و امیدوارم شاهد از بین رفتن سختیها و روزهای خوش برای مردم کشور باشیم. در این جلسه رییس کل بانک مرکزی با بیان اینکه علی رغم فشارهای تحریم و مشکلات ناشی از کرونا، نظام بانکی عملکرد خوبی را در جهت کمک به اقشار مختلف مردم داشته است گفت: بانک ها علاوه بر کمک به اقشار مختلف مردم، در سال جاری یکپارچه در خدمت تحقق جهش تولید بوده اند. همتی افزود: نظام بانکی در ده ماهه اخیر یک میلیون و ۴۰۰ هزار میلیارد تومان تسهیلات پرداخت کرده است که واقعاً رقم بزرگی است و از این میزان ۳۰ درصد در بخش صنعت بوده و بخش مهمی نیز به طرح ویژه بهسازی و بازسازی مناطق سانحه دیده اختصاص یافته است.
فرهنگی/هنری,ششصد و بیست و دومین شب از شب‌های بخارا اختصاص یافته است به روابط فرهنگی ایران و یونان. این جلسه در ساعت پنج بعدازظهر دوشنبه بیست و نهم آذرماه ۱۴۰۰ به صورت مجازی پخش می‌شود. ایران و یونان از دوران باستان تا به امروز به عنوان دو کانون برجسته تمدنی همواره در ارتباط و دادوستد بوده‌اند. نخستین بار در دوران ساسانیان زمینه برای برگرداندن آثار یونانی فراهم شد. در دوران پس از اسلام، با به قدرت رسیدن عباسیان و به وجود آمدن جنبش ترجمه در بغداد، خاندان‌های ایرانی در کنار دیگر ملت‌ها، دست به ترجمه آثار علمی و فلسفی یونانی زدند. دانشمندان ایرانی همچون ابن‌سینا، فارابی و خواجه‌ نصیرالدین طوسی با میراث علمی و فلسفی یونانیان به خوبی آشنا بودند. در دوران معاصر، توجه به آثار فلسفی یونانی و ترجمه آنها به فارسی به طور جدی‌تر پی گرفته شد و آثار فیلسوفان یونان و همچنین آثاری که نویسندگان غیریونانی درباره فلسفه و اندیشه یونانیان به رشته تحریر درآورده‌اند، توسط مترجمان برجسته به فارسی ترجمه شده است. در حوزه هنر معاصر یونان، تئو آنجلوپلوس (کارگردان برجسته یونانی) و آهنگسازانی چون یانی و میکیس تئودوراکیس در میان هنردوستان ایران از محبوبیت زیادی برخوردارند. در این نشست دیمیتری الکساندراکیس (سفیر یونان در ایران)، حامد فولادوند، محمود سلطانیه، محمدرضا ارشاد و علی دهباشی به وجوه گوناگون روابط فرهنگی ایران و یونان خواهند پرداخت و بداهه‌نوازی بر اساس قطعه «زوربای یونانی» توسط: سحر مغانی، فواد توحیدی و امیرعلی قریشی پخش خواهد شد.
سیاسی,مشاور رئیس جمهوری با انتقاد از تحت فشار قرار دادن روسای قوای مقننه و قضائیه اظهار کرد: این نابخردی است که رئیس یک قوه را تحت فشار قرار ‌دهند که چرا با رئیس قوه دیگری در کشور دیگر ملاقات نکرده یا به دیدار مرجعی در کشوری دیگر نرفته‌ است. به گزارش ایسنا، حسام الدین آشنا مشاور رئیس جمهوری در حساب کاربری خود در توئیتر نوشت: «‏چرا اینقدر خودزنی در فضاهای رسانه‌ای داخلی زیاد شده است؟ این نابخردی است که رئیس یک قوه را تحت فشار قرار ‌دهند که چرا با رئیس قوه دیگری در کشور دیگر ملاقات نکرده یا به دیدار مرجعی در کشوری دیگر نرفته‌ است. در دهه فجر قدر انقلاب، مردم شریف، رهبر عزیز، بزرگان و مسئولانمان را بدانیم.» به گزارش ایسنا، در پی سفر آیت‌الله رئیسی رئیس قوه قضائیه به عراق و سفر محمدباقر قالیباف رئیس مجلس به روسیه، عده‌ای در فضای مجازی به انتشار مطالبی در مذمت عدم دیدار رئیس قوه قضائیه با آیت‌الله سیستانی و رئیس قوه مقننه با ولادیمیر پوتین پرداختند.
سیاسی,وکیل مدافع نازنین زاغری متهم ایرانی - بریتانیایی از برگزاری دادگاه و اعلام ختم رسیدگی به دومین پرونده موکلش به اتهام فعالیت تبلیغی علیه نظام  در شعبه ۱۵ دادگاه انقلاب به ریاست قاضی صلواتی خبر داد.
فرهنگی/هنری,محمدرضا کارگر به ایسنا گفت: افزایش نرخ ورودی موزه‌ها فعلا در دستور سازمان میراث فرهنگی، صنایع دستی و گردشگری قرار ندارد. آخرین ابلاغ درباره‌ی مبلغ ورودیه‌ی موزه‌ها و اماکن تاریخی، به اواخر تیرماه سال ۹۵ مربوط می‌شود که  اسحاق جهانگیری، معاون اول رییس جمهور، ‌ مصوبه‌ی هیات دولت را صادر کرد که تقریبا همان نرخ‌های یک سال قبلِ آن (۱۳۹۴) بود که سازمان میراث فرهنگی و گردشگری با تایید شورای عالی میراث فرهنگی، صنایع دستی و گردشگری آن را صادر کرد. در بخشنامه این شورا پیش از آن‌که دولت آن را تایید کند، نرخ ورود به مجموعه‌ها با توجه به درجه‌بندی تعیین شد که در موزه‌ها و اماکن درجه اول، مبلغ ورودیه‌ی برای بازدیدکنندگان داخلی۳۰ هزار ریال و بازدیدکنندگان خارجی ۲۰۰ هزار ریال، در اماکن و موزه‌های درجه دو برای بازدیدکنندگان داخلی ۲۵ هزار ریال و بازدیدکنندگان خارجی ۱۵۰ هزار ریال و مبلغ ورودیه برای بازدیدکنندگان داخلی از موزه‌ها و اماکن تاریخی درجه سه، ۲۰  هزار ریال و برای بازدیدکنندگان خارجی ۸۰ هزار ریال تعیین شد. این درحالی بود که سازمان میراث فرهنگی و گردشگری در اوایل سال ۹۴، پیش از آن‌که تعرفه‌های موزه‌ها را تا ۵۰ درصد گران کند، افزایش نرخی را در برخی اماکن تاریخی لحاظ کرده بود، هرچند که آن دور از تغییرات به چند مجموعه از جمله کاخ‌های نیاوران و سعدآباد آن هم با استناد به مصوبه هیات وزیران، ‌محدود بود، اما برای چند ماه دوام آورد و در نهایت هم سازمان میراث فرهنگی و گردشگری به بهانه‌ی خدمات‌رسانی بیشتر به بازدیدکنندگان، دوباره افزایش نرخ قابل توجهی را اعمال کرد. موج تغییرات قیمت موزه‌ها از سال ۹۱ آغاز شد، سازمان میراث فرهنگی و گردشگری به یک‌باره تصمیم گرفت در نرخ بلیت‌ها خانه تکانی اساسی کند و افزایشی در حدود ۳۰۰ درصد ایجاد کرد. آن زمان ورودی برخی موزه‌ها یکصد تومان بود که با این دستور، تعرفه‌ها تا ۲۰۰۰ تومان افزایش یافت. دامنه تغییر قیمت تا این حد، اعتراض‌های زیادی را بویژه در میان مجریان تورها، برانگیخت. بی‌ثباتی نرخ ورودی موزه‌ها در فاصله‌ی سال‌های ۹۱ تا ۹۵، بازار گردشگری را که تازه روی غلطک افتاده بود، بی‌نصیب نگذاشت و در عین جابه‌جایی نرخ تورها و متضرر شدن برنامه‌ریزان سفر، نوعی بی‌اعتمادی را در گردشگران سبب شد، ‌چرا که هر گردشگر و بازدیدکننده‌ای در هر نوبت مراجعه به اماکن تاریخی در این پنج سال، مدام با قیمتی متفاوت، آن هم با دامنه گسترده‌ی تغییرات مواجه می‌شد. این جریان هنوز هم به نقطه‌ی امن خود نزدیک نشده است، چرا که مجریان و برنامه‌ریزان سفر همچنان نسبت به برقراری ثبات در تعرفه‌ی موزه‌ها و اماکن تاریخی ناباور هستند و شوکی ناگهانی را همانند سال‌های ۹۱ و ۹۴ انتظار می‌کشند.
فناوری,شرکت فورد برای بررسی یک نقص فنی در ۵۵۰ هزار خودروی خود فراخوان داد. موضوعی که باعث خواهد شد طیف وسیعی از کاربران فورد ناچار به مراجعه به کارخانه فورد باشند. به گزارش سی نت، این موضوع چندان دور از ذهن نیست که گاهی برخی از شرکت‌ها در حوزه تولید خودرو‌های خود با مشکلاتی مواجه می‌شوند، با این وجود اعلام فراخوان و درخواست بازگشت خودرو‌ها به کارخانه موضوعی است که می‌تواند درنوع خود ناراحت کننده باشد. شرکت خودروسازی فورد علام کرده است که تقریبا ۵۵۰ هزار نمونه از نمونه خودرو‌های این شرکت طی سال‌های ۲۰۱۳ تا ۲۰۱۶ سدان فورد Fusion و بین سال‌های ۲۰۱۴ تا ۲۰۱۳ Ford Escape SUV را پوشش می‌دهد. اما مشکلی که باعث اعلام این فراخوان شده چیست؟ به نظر می‌رسد که این مشکل ناشی از انتقال‌های داخلی سوخت و موتور است. درواقع مشکل این است که به جای آن که کل انتقال از این طریق انجام شود، تنها بخشی متصل به موتور است. به عنوان مثال، شما ممکن است ماشین را در حالت پارک قرار دهید، و داشبورد وضعیت پارک را نشان می‌دهد، اما ماشین هنوز هم در دنده قرار دارد. بدیهی است که مسئله ایمنی در اینجا مطرح می‌شود، زیرا حرکت خودرو به شکل ناخواسته می‌تواند به ماشین و سرنشینان آن آسیب برساند. گرچه خوشبختانه، فورد تا کنون هیچ اطلاعیه‌ای از حوادث و یا جراحات مربوط به این مشکل دریافت نکرده است. برای حل این مسئله کافیست به نمایندگی مجاز خودرو مراجعه شود.
ورزشی,مدیر نقل و انتقالات سازمان لیگ فوتبال ایران گفت: باشگاه استقلال تهران هیچ مدرکی برای صدور کارت مترجم سرمربی ایتالیایی خود ارایه نکرد. به گزارش فارس، فریبرز محمودزاده در گفت و گو با سایت سازمان لیگ فوتبال ایران در مورد اینکه استراماچونی سرمربی ایتالیایی استقلال در نشست خبری بعد از بازی با ماشین سازی تبریز نسبت به غیبت مترجمش به شدت معترض شد گفت: فدراسیون فوتبال و سازمان لیگ نهایت همکاری با باشگاه استقلال و سایر باشگاه ها در زمان صدور کارت بازیکنان و کادرفنی انجام داد. وی افزود: متاسفانه متن قرارداد حقوقی مربیان باشگاه استقلال دارای اشکالات انشایی بود اما کمیته نقل و انتقالات سازمان لیگ با همکاری واحد مسابقات مجوز حضور مربیان استقلال را در بازی نخست این تیم مقابل ماشین سازی صادر کرد با این قید که باشگاه در این هفته و پیش از مسابقه دوم تیم این اشکالات رابر طرف کند. مدیر نقل و انتقالات سازمان لیگ تصریح کرد: غیبت مترجم استراماچونی در نشست خبری هم به این دلیل رخ داد که باشگاه استقلال هیچ گونه مدرکی برای ثبت قرارداد مترجم سرمربی ایتالیایی خود به کمیته نقل و انتقالات سازمان لیگ ارایه نکرد و به همین دلیل آی دی کارتی هم برای مترجم استراماچونی صادر نشده است و در این مساله هیچ قصوری متوجه سازمان لیگ نیست. محمودزاده در پایان اظهار داشت: درصورتیکه باشگاه استقلال به مانند سایر باشگاه ها که سرمربی خارجی دارند و مدارک مترجم را ارائه کنند بلافاصله کارت ایشان صادر خواهد شد و علت عدم صدور کارت مترجم سرمربی استقلال به دلیل عدم ارایه مدارک توسط خود باشگاه استقلال بوده است.
سلامت,هنگامی که فرد در حال غذا خوردن است اگر صحبت کند، علاوه بر صرف غذا، هوا نیز داخل معده وی جمع شده و نهایتا منجر به اتساع معده و آسیب دریچه های معده می شود. ضمنا هنگام غذا خوردن نباید آب و مایعات و دوغ نوشید. در این باره از امیرالمومنین علی (ع) در این باره نقل شده است که به فرزندشان امام حسین (ع) فرمودند: فرزندم: غذا و نوشیدنی بسیار سرد و گرمی را مخور چه بسیار باشد و چه اندک، مگر آن که پیش از خوردن و نوشیدن بگویی: «پروردگارا؛ از تو درخواست می کنم تا در خوردن و نوشیدن سالم بمانم و از درد و زیان آن در امان باشم و تا وقتی که آنچه را خوردم و نوشیدم در بدنم باقی است، توانایی و قدرت طاعت و سپاسگذاری از تو را داشته باشم و نیز با نیرویی که به من می دهی، مرا به عبادت خویش تشویق فرمایی و پرهیز نمودن از نافرمانی ات را به من عنایت فرمایی. پس اگر این را بگویی، از درد و زیان آن غذا در امان خواهی بود. همچنین می فرمایند: هیچگاه غذایی را مخورید، مگر اینکه پیش از شروع کردن، بخشی از آن را به فقیری بدهید. علاوه بر این از امام علی (ع) نقل شده است که ایشان بیان داشته اند: کسی که دوست دارد نعمت ها و نیکی ها در خانه اش فراوان گردد، به هنگام حاضر شدن غذایش وضو بگیرد و سپس مشغول به خوردن غذا گردد و نیز می فرمایند: شستن دست قبل و بعد از غذا خوردن، باعث فراوانی روزی و طول عمر می گردد و همچنین فرموده اند: هرگاه سفره ی غذا پهن شد «بسم الله» بگو، چون شروع به خوردن نمودی بگو «بسم الله علی اوله و آخره»، پس چون سفره جمع گردید و از غذا خوردن فارغ شدی بگو «الحمد الله»، و در جایی دیگر می فرمایند: غذایتان را با خوردن نمک شروع کنید که اگر مردم می دانستند چه خواصی در نمک نهفته است، آن را بر پادزهر مجرب ترجیح می دادند. همچنین این امام همام بیان می دارند: غذای داغ را بگذارید تا سرد شود و قابل خوردن گردد، زیرا روزی غذایی را نزد پیامبر (ص) آوردند و ایشان فرمودند: بگذارید تا خنک شود که بتوان آن را خورد، چرا که خیر و برکت در غذای سرد است و در غذای داغ برکتی نیست و در جایی دیگری می فرمایند: در هنگام غذا خوردن خدا را فراوان یاد کنید و سخن بسیار نگویید که آن غذا نعمت و روزی خداوند است و بر شما واجب است که شکر و یاد خداوند را بجا آورید، و نیز بیان می دارند: آنچه از باقی مانده ی غذاها (ریزه های غذا) در سفره است را بخورید چرا که به موجب این کار، هر کس آن را به نیت شفا بخورد، به اذن الهی از تمامی دردها رها می گردد و شفا می یابد. منبع: مجله دوستان
ورزشی,در ادامه دیدارهای هفته بیست‌وهفتم لیگ برتر پرتغال، ریوآوه میزبان بنفیکای صدرنشین بود که در نهایت ۲ بر یک باخت. به گزارش آی اسپورت، با وجود اینکه طارمی ستاره ایرانی ریوآوه دقیقه ۲۶ دروازه عقاب‌ها را باز کرد، در دقایق ۶۴ و ۶۷ سفروویچ و وایگل برای بنفیکا گل زدند تا ریوآوه کامبک بخورد. مهاجم ایرانی در حالی به بنفیکا گل زد که گفته می‌شود از گزینه‌های اصلی این باشگاه در نقل‌وانتقالات به شمار می‌رود. نکته عجیب این دیدار اخراج ۳ بازیکن ریوآوه در نیمه دوم بود. المحمد، سانتوس و فیگراس در دقایق ۶۳، ۷۳ و ۹۰ کارت قرمز گرفتند. با این شکست، ریوآوه با ۴۱ امتیاز در رده ششم باقی ماند و بنفیکای ۶۴ امتیازی هم صدرنشین است.
فناوری,"این چالش که از سوی ایرانسل و اپلیکشن کتاپ پشتیبانی شد، همه شرکت کنندگان دسترسی رایگان به بیش از 9000 کتاب الکترونیکی را دریافت کردند. چالش ""بهترین کتاب، زیباترین جمله!"" پنج شنبه هفته گذشته به مناسبت روز ملی کتاب و کتابخوانی هوآوی در جهت ترویج فرهنگ کتابخوانی و احترام به این مناسبت ارزشمند چالش جذاب خود را به پایان رسید. پایان بخش این چالش هم مراسمی بود که در کافه ژی با حضور برگزیدگان این رویداد برگزار شد. در این چالش از کاربران دعوت شده بود در فعالیتی به کتاب توجه بیشتری نسبت به گذشته داشته باشند و خاطرات خود را با کتاب های خود زنده کنند و البته به پاس این توجه همه برنده هدیه‌ای در این چالش باشند! این فعالیت در ارتباط با خاطرات خوب ما از یک کتاب یا عبارت هایی در چند کتاب بود که به نوعی تاثیری زیادی در زندگی ما گذاشته‌اند. همه ما قطعاً به کتابی خاص علاقه داریم یا خاطره خوبی از آن داریم، حتی عبارات کوتاهی در کتاب هایی وجود دارند که با خواندن آنها در گذشته دور یا نزدیک بخشی از باورهای ما شکل گرفته است. این چالش هوآوی، توسط ایرانسل و اپلیکیشن KETAPP (کتاپ) پشتیبانی شده است. در این چالش همه برنده بودند چراکه تمام کاربرانی که در این چالش شرکت کردند، یک ماه دسترسی رایگان به اپلیکیشن KETAPP (کتاپ) که یک کتابخانه مجازی آن لاین با بیش از 9000 عنوان کتاب است بدون هیچ قرعه کشی و محدودیتی دریافت کردند. در پایان لازم به ذکر است قابلیت‌های حرفه‌ای گوشی‌های هوآوی مانند پرچم‌دار جدید این شرکت یعنی Huawei Mate 20 در عکاسی از متن‌ها با هوش مصنوعی و همچنین نمایش کتاب های الکترونیک روی صفحه نمایش بزرگ گوشی‌های این شرکت با مکانیزم حفاظت از چشمان کاربران، می‌تواند کاربران را در حضور موثرتر در این چالش همراهی کرد. بیایید همه با هم مروج فرهنگ کتاب و کتابخوانی باشیم."
فرهنگی/هنری,جواد نوروزبیگی تهیه‌کننده فیلم سینمایی «برادران لیلا» به کارگردانی سعید روستایی که پس از حضور در جشنواره فیلم کن ۲۰۲۲ به تازگی در داخل کشور با برخورد سازمان سینمایی مواجه شده است. در گفتگو با خبرنگار سینمایی صبا گفت: من تاکنون حدود ۵۰ فیلم برای مردم و جامعه اسلامی در سینمای ایران تهیه‌کنندگی کردم و هیچ‌وقت رویکردم تخلف از قوانین نبوده است. همیشه برای مردم و جامعه فیلم ساخته و سختی های آن را کشیده‌ام. وی افزود: تعدادی از فیلم هایی که تهیه کرده‌ام برای مردم و سینمای ایران در داخل و خارج از کشور افتخار آفریده‌اند و هیچگاه دنبال سیاه‌نمایی، محقر نشان دادن مردم کشورم و به هر قیمتی به جشنواره رفتن، نبودم. من هیچوقت در کار فرهنگی‌ام به منافع مردم، جامعه و نظام لطمه نزده‌ام و این کارنامه یک شبه به دست نیامده است. این تهیه‌کننده پیشکسوت سینمای ایران با اشاره به اینکه از این دولت بعید است با رفتارهای حذفی با هنرمندان برخورد کند، بیان کرد: از این دولت توقع رفتارهای حذفی اینگونه نیست و توقع گفتگو می‌رود. حال پرسش من این است که چرا برای ما شرایط گفتگو فراهم نمی‌کنند و مکرر درخواست من و سعید روستایی را رد کردند؟ این حاشیه‌ها نه برای اولین‌بار در سینمای ایران رخ داده و نه آخرین بار است و درایت مدیران سازمان سینمایی لازم است تا این مشکلات را پیش‌از اینکه به جای دیگری برسند، حل کنند. وی اضافه کرد: من با مساله ممنوع‌الکاری هم کنار می‌آیم و مردم و منافع آن‌ها برایم مهم است، البته معتقدم دولت هم دنبال ممنوعیت هنرمندان نیست اما با ممنوعیت تهیه‌کنندگان، کارآفرینی‌ای که ما برای افراد سینما ایجاد می‌کنیم، ازبین می‌رود. باید قبول کرد که افرادی در سینما نیاز به دستمزدهای ماهانه دارند تا در این بحران جامعه معیشت خود را بگذرانند، درنتیجه آن‌ها با بیکار شدن دچار مشکل می‌شوند. نوروزبیگی با تاکید بر اینکه موضوع فیلم «برادران لیلا» در راستای بیان مشکلات مردم است، توضیح داد: این فیلم به وضوح عوارض تحریم‌ها بر جامعه را نشان می‌دهد و می‌گوید که تحریم چه بلایی سر مردم آورده است. این فیلم برای مردم و نشان دادن سختی‌های آن‌ها ساخته شده است. وی اضافه کرد: ما اصلا فکرش را هم نمی‌کردیم یک دفعه این همه حاشیه بر متن غالب شود و چشم‌انتظاریم تا خانه سینما و بزرگان سینما قدمی بردارند و به مدیران فعلی سینما کمک کنند تا این حاشیه‌ها را مدیریت کنند. درست است که در این حاشیه‌ها ما و فیلممان ضرر می‌کنیم اما سینما هم در این میان متضرر می‌شود. یک فصل از سال گذشته ولی گیشه خوب نداریم و مردم به سینما نیامده‌اند. آیا این جنجال‌ها کمک می کند تا مردم به سینماها بیایند؟ خواهش می‌کنم مردم را در نظر بگیرید. من اگر تخلف شخصی کرده‌ام باید پاسخگوی آن باشم ولی این فیلم برای مردم و درباره مشکلات امروزشان است. این جنجال‌ها باعث می‌شود تا رسانه‌های بیگانه سواستفاده کنند و در تیتر خبرها قرار دهند و بهتر است که از این ماجراها جلوگیری شود. نوروزبیگی تشریح کرد: ما امروزه در سینما شاهد فرار سرمایه‌گذاری بخش خصوصی هستیم و این جنجال‌ها باعث می شود تا سرمایه‌گذاران خصوصی تمایلی به حضور در سینما نداشته باشند. مخصوصا فیلم «برادران لیلا» که آقای امید اخباراتی سرمایه‌گذار آن بود و رقم زیادی برایش هزینه شد. طی جلسه‌ای که آقای اخباراتی و دیگر سرمایه‌گذاران در سازمان سینمایی داشتند، رییس سازمان سینمایی قول داده بود که از سرمایه آن‌ها حمایت می‌کند و پشتیبان آن‌ها خواهد بود، حال تکلیف بازگشت سرمایه آن‌ها چه خواهد شد؟ تهیه‌کننده «برادران لیلا» در پاسخ به اینکه گفته می‌شود شما مسیر قانونی را برای گرفتن پروانه نمایش خروج از کشور طی نکرده‌اید، گفت: فیلم در همه مراحل مسیر خودش را طی کرده است. من و سعید روستایی تمام تلاشمان را برای گرفتن پروانه نمایش انجام دادیم و در نهایت لیست ۱۰ موردی اصلاحات را به ما دادند که ۶۰ درصد آن سه روز مانده به جشنواره کن اعمال شد و برای اعمال بقیه آن هم من و سعید روستایی تعهد کتبی دادیم که پس از بازگشت به ایران آن‌ها را اعمال کنیم. نوروزبیگی ادامه داد: بلافاصله پس از بازگشت به ایران بارها کتبی، شفاهی و حضوری درخواست جلسه با مسئولان سازمان سینمایی دادیم ولی متاسفانه هیچ مسئولی ما را نپذیرفت و به یک‌باره توقیف فیلم را به میان کشیده و موضوع را رسانه‌ای کردند. ما واقعا فکر می کردیم درحال طی مسیر گفتگو و تفاهم هستیم ولی آن‌ها ما را نپذیرفتند، گویا نمی‌خواستند مشکل حل شود. گویا مدیران می‌خواستند با تنبیه ما دیگران هم متوجه و متنبه شوند. درخواست ما این است که پس از بازگشت از جشنواره فیلم کن ۲۰۲۲ درباره این فیلم تعامل کنیم و اعمال اصلاحات با تعامل طرفین انجام شود. این تهیه‌کننده در ادامه پیشنهادی مطرح کرد: آقای روح‌الله سهرابی مدیرکل دفتر نظارت بر عرضه و نمایش فیلم اعلام کردند کار از دست آن‌ها خارج شده است، درنتیجه علی‌رغم اینکه این موضوع خارج از عرف سازمان سینمایی است اما ما می‌توانیم فیلم را برای هر نهادی که این نگرانی برایش به وجود آمده که «برادران لیلا» دچار مشکل است و با این موضوع مرتبط هستند، نمایش دهیم و آن‌ها نظرات خود را اعلام کنند و ما تا جایی که به فیلم آسیبی نرسد برای اصلاحات همکاری خواهیم کرد. همچنین دوست داریم وزیر محترم فرهنگ و ارشاد و کمیسیون فرهنگی مجلس و نهادهای مرتبط که جلوی کار را گرفته‌اند، فیلم را تماشا کنند. این تهیه‌کننده گفت: در دولت قبل یک روش معمول وجود داشت که هرکس فیلمی می‌‌ساخت که قابلیت حضور در جشنواره‌های خارجی را داشت، تا مراحل پست پروداکشن را پشت سر بگذارد، یک نسخه به نزدیک‌ترین جشنواره پیش‌رو ارسال می‌کرد و اگر پذیرفته می‌شد در مراحل بعد پروانه نمایش دریافت می‌کرد. برای «برداران لیلا» هم زمان محدود بود و فرصت نداشتیم به همین دلیل تعهد کتبی دادیم تا پس از بازگشت از جشنواره کن مراحل دریافت پروانه نمایش را پیگیری کنیم. ما یک فیلم ناقص برای جشنوار ارسال کرده بودیم و زمانی که سعید روستایی برای جشنواره سزار فرانسه رفته بود، در همان‌جا با کمپانی پخش‌کننده فیلم «متری شیش‌ونیم» وارد مذاکره شد و شکر خدا «برادران لیلا» در جشنواره کن پذیرفته شد. وی درباره فیلم دیگر خود در جشنواره کن و حضور نداشتن خودش در آنجا تاکید کرد: من ۲ فیلم در جشنواره فیلم کن ۲۰۲۲ داشتم و فیلم دیگر من حاشیه‌ای نداشت و از منظری دیگر به جامعه نگاه کرده بود. طبیعتا آرزو و افتخار هر فیلمسازی است که فیلمش به جشنواره‌های خارج از کشور برود و من تلاش کردم تا این فیلم‌ها برای کشورم افتخارآفرین باشند اما انتخاب شخصی من بود که در جشنواره حضور نداشته باشم و تمایلی به این قضیه نشان ندادم. این تهیه‌کننده سینما با تاکید مجدد بر اینکه خود را فردی قانون‌مدار می‌داند و درعین‌حال فیلمسازی برای مردم اولویت اوست، تصریح کرد: در همین چندماه اخیر فیلم‌های دیگری بدون مجوز خروج به جشنواره‌ها رفتند و جایزه بردند ولی گویا سهم ما این حاشیه‌ها بود. نوروزبیگی در پایان خاطرنشان کرد: از وزیر محترم فرهنگ و ارشاد اسلامی و سازمان سینمایی تشکر می‌کنم. ما می‌دانیم که همه تلاش خود را به کار می‌گیرند و از آن‌ها درخواست داریم، اجازه دهند ملاقات‌ها صورت بگیرد تا مشکلات رفع شود.
فناوری,در حوزه صنعت مخابرات و شبکه‌های 5G جزء پیشروترین شرکت‌ها است. راهکار جدید این برند برای پیشرفت فناوری 5G باعث شده تا دسترسی به پهنای باند بسیار بالا (40 و 100 گیگابیت بر ثانیه) امکان‌پذیر شود. رویداد انجمن جهانی شبکه‌های موبایلی2019 در شهر زوریخ سوییس برگزار شد. هوآوی در این همایش از فناوری SuperHUB، راهکار جدید 5G Microwave رونمایی کرد. این راهکار با ساختاری ساده، علاوه بر افزایش بازدهی امواج، امکان برقراری ارتباط با پهنای باند بسیار بالا را برای مجموعه‌ ایستگاه‌های شبکه فراهم می‌کند. هوآوی همچنین از پهنای باند 40 Gbps و 100 Gbps تحت راهکار Microwave 5G رونمایی کرد که رکوردی جدید به محسوب می‌شود. با ادامه روند پیشرفت شبکه‌های 5G، شبکه‌های ارتباطی از نوع درختی به ستاره‌ای تغییر شکل می‌دهند. این تغییر، افزایش جهت‌های تحت پوشش ایستگاه‌های مخابراتی را به دنبال دارد. گسترش امواج پیش‌نیاز ارتقای پوشش پهنای‌باند چندجهته است و این موضوع، تمام اپراتورها را مجبور به افزایش تعداد سایت‌ها (ایستگاه‌ها)‌ می‌کند. از طرفی تقویت گستره‌ امواج، نیازمند افزایش تجهیزات مایکروویو در سایت‌هاست که دو معضل کمبود فضای نصب تجهیزات و فشار روی سازه‌ برج‌ها را به دنبال دارد. استفاده از فناوری SDM (Space Division Multiplexing) امکان انتشار امواج را تا گستره‌ چهار برابر وسیع‌تر از گذشته را فراهم می‌کند؛ این امواج در فناوری‌های پیشین تنها در فضای 90 درجه‌ای منتشر می‌شدند. بنابراین می‌توان گفت این روش بهبودی 300 درصدی بازدهی دارد. استفاده از فناوری SDM باعث سه برابر شدن پهنای باند یک سایت در تمام جهت‌ها می‌شود و ارتقای پوشش چندجهته را نیز فراهم می‌کند. استفاده از آنتن‌های ماژولار دو بانده نیز امکان ترکیب هرکدام از دو باند 6-86GHz در سایت را فراهم می‌کند. به این ترتیب نیاز به استفاده از چند آنتن برای دسترسی به پهنای باند بالا در سناریوهایی که یک باند به خوبی عمل نمی‌کند، وجود نخواهد داشت. راهکار SuperHUB هوآوی ابزاری ایده‌آل به منظور عبور از محدودیت‌ها و حل مشکلات مربوط به امواج، پهنای باند، فضا و فشار روی سازه را به اپراتورها ارائه می‌کند. در سایت‌هایی که فیبرهای نوری به میزان ناکافی مورد استفاده قرار گرفته‌اند یا سازه برج امکان ارتقا و افزایش تجهیزات را نمی‌دهد، راهکار جدید هوآوی می‌تواند ضمن حل مشکل، حداقل پهنای باند 10 گیگابیت بر ثانیه را در تمامی سناریوها تضمین کند. راهکارهای 5G Microwave هوآوی مدت‌ها است که وارد فاز بهره‌برداری تجاری شده‌ و تاکنون در 36 کشور دنیا از جمله آلمان، فرانسه، اسپانیا، سوییس، عربستان سعودی، امارات متحده عربی و کویت به کار گرفته شده‌اند. بهره‌گیری از راهکارهای هوآوی، علاوه بر استفاده از حداکثر ظرفیت شبکه‌های نسل پنجم، به اپراتورها این امکان را می‌دهد که از روند پرشتاب پیشرفت فناوری 5G عقب نمانند.
فرهنگی/هنری,رییس کل سازمان نظام پزشکی در تماس تلفنی با رییس بیمارستان در جریان کم و کیف روند درمانی استاد محمدرضا شجریان قرار گرفت. به گزارش ایسنا، محمدرضا ظفرقندی در این تماس تلفنی، آمادگی جامعه پزشکی برای کمک به همکاران خود در این بیمارستان را در هر زمینه اعلام کرد. بنابر اعلام روابط عمومی سازمان نظام پزشکی، رییس بیمارستان جم نیز با ارزیابی مثبت از حال عمومی استاد آواز ایران، گفت: بستری استاد صرفاً برای تعبیه راه عروقی جهت دارورسانی راحت‌تر و موثرتر بوده و ظرف امروز یا فردا مرخص خواهد شد. استاد شجریان که سال‌هاست با بیماری سرطان دست و پنجه نرم می‌کند بر اساس اعلام خانه موسیقی، از شب گذشته در یکی از بیمارستان‌های تهران بستری شد و تحت نظارت تیم پزشکی قرار دارد.
سلامت,"ما برای دریافت اصوات از دنیای اطراف به گوش های خود وابسته هستیم. اما این اندام ها نیز همانند دیگر بخش های بدن گاهی اوقات ممکن است با مشکلاتی مواجه شوند. به گزارش گروه سلامت به نقل از "" ""، مشکلی رایج است که می تواند آزار دهنده باشد، اما معمولا مضر نیست. درمان خارش گوش به دلیل زمینه ای آن بستگی دارد و ممکن است شامل استفاده از قطره ها، آنتی بیوتیک ها یا تزریق شود. از دلایل خارش گوش می توان به موارد زیر اشاره کرد: گاهی اوقات، خارش گوش می تواند به واسطه یک عفونت شکل گرفته یا نشانه ای از پیشرفت آن باشد. باکتری ها و ویروس ها می توانند موجب مرتبط با سرماخوردگی و آنفلوآنزا شوند. عفونت ها می توانند به واسطه به دام افتادن آب در گوش یا انباشت جرم گوش نیز شکل بگیرند. عفونت های مزمن گوش عودکننده هستند و برای بهبودی ممکن است به درمان پزشکی نیاز باشد. گوش ها معمولا چربی و جرم تولید می کنند تا تمیزی و سلامت خود را حفظ کنند. اگر فردی گوش خود را بیش از حد تمیز کند، این شرایط می تواند به حذف جرم گوش و خشکی آن منجر شده و خارش گوش را موجب شود. همچنین، برخی افراد ممکن است به اندازه کافی جرم گوش تولید نکنند که این شرایط نیز می تواند به خشکی گوش منجر شود. اگر فردی به خشکی گوش مبتلاست ممکن است با پوسته های خشک پوست در اطراف گوش خود مواجه شود. یک واکنش آلرژیک به یک غذای خاص می تواند موجب احساس خارش در گوش شود. از شایع می توان به موارد زیر اشاره کرد: - مغزدانه ها - شیر - ماهی و نرمتنان صدفدار - گندم - سویا افراد ممکن است خارش در دیگر قسمت های صورت را نیز تجربه کنند. برخی افراد نیز با بروز کهیر مواجه می شوند. سندرم آلرژی دهانی نوعی واکنش آلرژیک است که معمولا موجب خارش در اطراف دهان می شود، اما برخی افراد خارش در گوش ها را نیز گزارش کرده اند. از غذاهای رایج که موجب سندرم آلرژی دهانی می شوند می توان به موارد زیر اشاره کرد: - میوه هایی از قبیل سیب، ملون، گیلاس، کیوی، و موز - دانه های آفتابگردان - بادام - فندق دشواری در تنفس پس از مصرف یا تماس با این آلرژن ها ممکن است با آنافیلاکسی (شوک آلرژیک) مواجه شده باشد. این یک وضعیت اضطراری و نیازمند دریافت کمک پزشکی فوری است. انباشت جرم گوش می تواند موجب خارش در گوش ها شده و شنوایی فرد را تحت تاثیر قرار دهد. گوش ها برای کمک به پاکسازی خود و محافظت از گوش داخلی در برابر عفونت جرم تولید می کنند. جرم گوش به طور طبیعی به سمت بیرون گوش حرکت می کند و سلول های مرده پوست و مواد زائد دیگر را نیز با خود حمل می کند. انباشت جرم گوش می تواند به واسطه وارد کردن چیزی به کانال گوش، تونلی کوچک است که گوش خارجی را به گوش میانی و داخلی مرتبط می کند، رخ دهد. استفاده از گوش پاک‌کن، یا ورود هر چیز دیگر به داخل گوش می تواند کانال گوش را تحریک کرده، جرم گوش را به سمت عقب هل داده و موجب انسداد شود. انسداد جرم گوش می تواند باکتری ها را در گوش به دام انداخته و زمینه ساز یک عفونت شود. گاهی اوقات، وسایل کمک شنوایی می توانند به واسطه پوشش پلاستیکی خود موجب خارش گوش شوند. برخی افراد ممکن است دارای پوستی حساس باشند یا یک واکنش آلرژیک خفیف به ماده داشته باشند. افرادی که از وسایل کمک شنوایی استفاده می کنند در صورت به دام افتادن آب پشت آن ممکن است خارش گوش را تجربه کنند. اگر با خارش گوش به واسطه یک وسیله کمک شنوایی مواجه هستید، می توانید با یک متخصص درباره استفاده از گزینه ای دیگر صحبت کنید. در صورت به دام افتادن آب در گوش، این شرایط می تواند موجب شرایطی به نام بیماری گوش شناگر شود. شایع بودن این شرایط بین شناگران دلیل چنین نامگذاری است. باکتری ها می توانند در آب به دام افتاده تکثیر شده و موجب عفونت شوند. بیماری گوش شناگر می تواند موجب خارش شدید گوش شود. از دیگر علائم این شرایط می توان به موارد زیر اشاره کرد: - گوش درد - درد در گردن، صورت یا سر - التهاب در اطراف گوش - احساس مسدود شدن گوش - ترشح از گوش - دشواری در شنوایی رینیت آلرژیک که به نام تب یونجه نیز شناخته می شود، به واسطه یک واکنش آلرژیک به ذرات موجود در هوا مانند گرده، گرد و غبار یا خز حیوانات رخ می دهد. رینیت آلرژیک موجب خارش گوش، چشم ها، و گلو شده و از دیگر علائم آن می توان به موارد زیر اشاره کرد: - آبریزش چشم - آبریزش بینی - سردرد - عطسه - احتقان افراد ممکن است خارش گوش را به واسطه احتقان ناشی از سرماخوردگی تجربه کنند. این شرایط معمولا پس از بهبود سرماخوردگی از بین خواهد رفت. افراد مبتلا به یک بیماری پوستی ممکن است خارش گوش را تجربه کنند. برخی افراد ممکن است متوجه وصله های پوسته پوسته و ملتهب رو یا اطراف گوش خود شوند. از بیماری هایی که ممکن است موجب خارش گوش شوند می توان به موارد زیر اشاره کرد: - سوریازیس - درماتیت - اگزما افراد ممکن است قادر به درمان برخی موارد خارش گوش در خانه باشند. اگر خشکی پوست موجب خارش گوش شده است، می توانید چند قطره روغن زیتون یا روغن نوزاد در گوش خود بریزید. یک قطره روغن می تواند به تسکین خارش ناشی از وسایل کمک شنوایی نیز کمک کند. روغن نباید با وسایل کمک شنوایی در تماس باشد، از این رو بهتر است پیش از خواب این کار را انجام دهید. وسایل کمک شنوایی به خوبی باید روی گوش سوار شوند، در غیر این صورت ممکن است موجب تحریک آن شوند. همچنین، پزشک می تواند تشخیص دهد آیا فرد دارای واکنش آلرژیک به وسیله کمک شنوایی خود است یا خیر. افراد می توانند بخش بیرونی گوش را با استفاده از یک پارچه تمیز کنند، اما نباید چیزی وارد کانال گوش شود. اگر جرم گوش موجب انسداد در آن شده است، چند قطره روغن نوزاد یا قطره های گوش بدون نسخه می توانند به شل شدن جرم کمک کنند. اگر این روش کارآمد نبود، پزشک ممکن است یک محلول سالین درون گوش تزریق کرده تا جرم اضافه از آن خارج شود. اگر یک بیماری پوستی مانند سوریازیس موجب خارش گوش شده است، افراد ممکن است به استفاده از یک داروی موضعی برای درمان این شرایط نیاز داشته باشند. افراد مبتلا به بیماری گوش شناگر با چند قطره از یک محلول اسیدی خفیف ممکن است قادر به تسکین خارش باشند. این می تواند به خشک شدن آب اضافه در گوش کمک کند. اگر این روش های درمانی موثر نبودند، یا اگر فرد به نوع دیگری از عفونت گوش مبتلا بود، قطره های گوش یا آنتی بیوتیک های تجویزی می توانند برای موثر باشند. افراد مبتلا به خارش گوش در نتیجه رینیت آلرژیک ممکن است به مصرف آنتی هیستامین ها برای مدیریت این شرایط نیاز داشته باشند. اگر آلرژی های غذایی دلیل خارش گوش هستند، افراد می توانند رژیم غذایی و علائم خود را مورد بررسی قرار داده تا غذاهایی که محرک علائم هستند، شناسایی شوند. اگر درمان های خانگی به تسکین خارش گوش کمک نکرد یا با علائم شدیدتری مانند درد یا از دست دادن شنوایی مواجه هستید باید به پزشک مراجعه کنید. شما می توانید خطر خارش گوش و عفونت های گوش را با وارد نکردن اشیا مختلف، از جمله گوش پاک‌کن، خلال دندان، مداد، یا پارچه لوله شده به درون گوش کاهش دهند. وارد کردن اشیا مختلف به درون گوش می تواند جرم گوش را از بین برده، به گوش آسیب رسانده، و یا جرم گوش را به سمت عقب هل دهد. اگر به طور مکرر با خارش گوش و انباشت جرم گوش مواجه می شوید، می توانید برای پاکسازی گوش به یک متخصص گوش مراجعه کنید. شما می توانید با مد نظر قرار دادن موارد زیر احتمال ابتلا به بیماری گوش شناگر را کاهش دهید: - استفاده از محافظ های گوش - استفاده از سشوار با درجه حرارت کم و فاصله ایمن از گوش برای خشک کردن درون آن پس از خیس شدن - استفاده از حوله برای خشک کردن قسمت بیرونی گوش"
فرهنگی/هنری,- روز گذشته در حاشیه معرفی ساپینتو سر مربی باشگاه استقلال مصطفی آجورلو از یک خبر داد، مدیرعامل استقلال اعلام کرد شبکه ماهواره‌ای استقلال به صورت آزمایشی فعالیت خود را آغاز کرد.  آجرلو گفت: «می‌خواهم به همه هواداران یک خبر خوب و ویژه بدهم. شبکه استقلال از طریق ماهواره، هم اکنون فعالیت خود را به‌صورت آزمایشی آغاز کرد. ما از طریق ماهواره، کار شبکه تلویزیونی استقلال را به صورت آزمایشی آغاز کردیم. درباره تلویزیون باید بگویم که منافع استقلال که است گم شده است و من باید این مبلغ را از صدا و سیما بگیرم. من دست‌بوس همه عوامل صدا وسیما هستم اما این پول باید داده شود اما هنوز هیچ اقدامی انجام نشده است. من ولی کار خود را می‌کنم و شبکه استقلال را راه‌اندازی می‌کنم. تا هفته دیگر همه می‌تواند شبکه استقلال را ببیند. ما از تیم، قهرمانی می‌خواهیم و از دیگران هم می‌خواهیم حق استقلال را ضایع نکنند. [...] از هفته آینده همه مردم می توانند به شبکه ماهواره ای استقلال دسترسی داشته باشند.» بررسی‌ها نشان می‌دهد که شبکه استقلال در حال حاضر روی و همچنین تلویزیون‌های سامسونگ قابل دسترس است و قرار است بر روی هم پخش داشته باشد. این امر اتفاق مبارکی است، باشگاه استقلال به عنوان یکی از دو تیم اصلی و پر هوادار پایتخت، از این پتانسیل می‌تواند به خوبی بهره ببرد چه به لحاظ اطلاع رسانی درست و ارتباط مستقیم با هوادارن و چه از منظر اتفاقات فرهنگی ، ورزشی باشگاه و البته از همه مهمتر به عنوان یک بنگاه اقتصادی و درآمدزایی برای باشگاه. از جنبه‌های مختلف می توان به این شبکه تلویزیونی نگاه کرد و با برنامه‌های متنوع از اتفاقات روزمره استقلال گرفته تا پخش بازی‌های قدیمی استقلال، پرداختن به بازیکنان و پیشکسوتان باشگاه، تمرین‌های این تیم ، بازی‌های لیگ، پوشش تیم‌های پایه و ... همگی آیتم‌های جذاب و البته مورد نیاز برای باشگاهی چون استقلال است. چه نیکوست که باشگاه‌های پرطرفدار دیگر چون پرسپولیس، تراکتور، سپاهان و ... این راه را ادامه داده و هر کدام برای خود شبکه تلویزیونی درست کنند. قطعا چنین اتفاقی برای همه مثبت است، باشگاه ، هوادار، بازیکنان، و ...  یک نکته مثبت دیگر آن در فوتبال ایران است که سالهای مدیدی است حق پخش تلویزیونی مسابقات، نحوه پوشش اخبار ، اطلاع رسانی و ... مناقشه‌ای بی پایان برای فوتبال ایران را رقم زده است.  این نکته مثبت البته در چنین شرایطی احتمال دارد که چالش میان استقلال و صداسیما را بیشتر کند. در همین گفته‌ها آجرلو اشاره کرده است که باشگاه استقلال هزار میلیارد تومان از صداوسیما طلب دارد (گم شده است) وئولی هیچ اقدامی برای آن صورت نگرفته است. طبیعتا اگر شبکه‌های تلویزیونی دیگری وجود داشته باشد، صداوسیما از کنار چنین اتفاقاتی چنین چراغ خاموش و بی صدا عبور نخواهد کرد. امیدواریم که این اقدام شجاعانه آجرلو سرکوب نشود و تلویزیون باشگاه استقلال همچنان ادامه یابد، همچنین امیدواریم صداوسیما هم چوب لای چرخ آن نگذارد (مانند اتفاقاتی که برای پلتفرم‌های نمایش خانگی در حال رخ دادن است) ، این اتفاق حسن مضاعف است. اساسا وجود در کشور یکی از نکات مغفول مانده است که قطعا جای خالی آن احساس می‌شود، در هر پدیده‌ای وجود رقیب و فضای باز و سالم برای رقابت منجر به رشد و شکوفایی خواهد شد. در تمام دنیا باشگاه‌های ورزشی پرطرفدار چنین شبکه‌های تلویزیونی دارند ، حیف است که ورزش ایران و علی الخصوص فوتبال ایران تا به امروز از چنین امکانی محروم مانده است. اگر آجرلو این اتفاق را به نتیجه برساند و بتواند تداوم آن را رقم بزند، قطعا اسم او به عنوان آغازکننده راهی جدید در ورزش و رسانه کشور خواهد ماند.
فرهنگی/هنری,این مراسم با حضور شاعرانی از نسل‌های مختلف و علاقه‌مندان به شعر معاصر فارسی، شنبه 21 اسفندماه جاری از ساعت 16:30 در مرکز تبادل کتاب تهران، واقع در چهارراه ولیعصر، ابتدای خیابان صبای شمالی (برادران مظفر) برگزار خواهد شد. جایزه‌ی شعر خبرنگاران هرساله در روزهای پایانی سال، برگزیدگان خود را در سه سطح: «کتاب سال»، «ویژه‌» (مختص شاعران فارسی‌زبان سراسر دنیا که تاکنون در ایران کتاب مجموعه شعر منتشر نکرده‌ یا زیر چاپ ندارند اما به‌اندازه‌ی یک مجموعه، شعر دارند) و «تجلیل از یک عمر فعالیت شعری»، اعطاء می‌کند. دبیرخانه‌ی یازدهمین دوره‌ی این جایزه، نامزدهای این دوره را در بحش کتاب سال، به شرح زیر معرفی کرده است: احمدرضا احمدی (با کتاب‌های «روبان قرمز» و «زنی در کنار ویترین‌ها» / نشر چشمه)، روزبه سوهانی («از نامت چند حرف کبود به دهانمان پس دادند» / مروارید)، محمدصابر شریفی («جزا» / فصل پنجم)، علیرضا طالبی‌پور («زندگی خانه‌ای اجاره‌ایست» / بوتیمار)، عطیه عطارزاده («اسب را در نیمه‌ی دیگرت برمان» / چشمه)، آیدا عمیدی («لشگر شکست‌خورده‌ی کلمات» / مروارید)، فرزانه قوامی («کاترینا توفان مورد علاقه‌ی من است» / چشمه)، عبدالصابر کاکایی («جزیرة 63 متری» / نیماژ) و جواد مجابی («در این اتاق‌ها» / چشمه). همچنین نامزدهای بخش ویژه‌ی شاعران بدون کتاب (شاعران فارسی‌زبان ایران، افغانستان و تاجیکستان که تاکنون در ایران مجموعه شعر منتشر نکرده‌اند یا زیر چاپ ندارند اما به‌اندازه‌ی یک مجموعه، شعر دارند) از میان مجموعه‌های دریافتی، به‌ترتیب حروف الفباء، به این شرح معرفی شده‌اند: سهیلا اظهری، امیر بختیاری، ونوس بیات، آریس پراچا، سعید پوریوسف، صادق تابان، مصطفی توفیقی، مانی چهکندی‌نژاد، بهنام مؤمنی، مرضیه معصومی، آرزو نوری و امین یوسفی.
ورزشی,لیگ فوتبال ایران در شرایطی آغاز می‌شود که تیم‌ها همانند سالیان گذشته برای رفع نقاط ضعف خود در برخی پست‌ها رو به بازیکنان خارجی می‌آورند. به گزارش خبرورزشی، در این لیست تیم منتخب بازیکنان خارجی و جذابی را که در فصل جاری منتظر دیدن نمایش آن‌ها هستیم را برایتان آورده‌ایم. برخی از این بازیکنان سال‌هاست در ایران توپ می‌زنند و خودشان را ثابت کرده‌اند و برخی دیگر با وجود کارنامه‌های جذاب باید کیفیت‌شان را به هواداران ثابت کنند. این شما و این تیم ستاره‌های خارجی جذاب این فصل لیگ ایران. دروازه‌بان ۳۴ ساله برزیلی با آغاز این فصل وارد پنجمین فصل حضورش در فوتبال ایران می‌شود. او با استقلال خوزستان کارش را شروع کرد و در فصل ۹۵-۱۳۹۴ به عنوان بهترین دروازه‌بان لیگ ایران انتخاب شد، در سال‌های اخیر همواره یکی از بهترین دروازه‌بانان لیگ ایران بوده و امسال با پیراهن پارس جنوبی در لیگ حاضر خواهد شد تا بعد از استقلال خوزستان، گسترش فولاد و ماشین‌سازی، حضور در چهارمین باشگاه ایرانی خود را تجربه کند. این مدافع ۲۳ ساله بعد از چند روز حضور در تمرینات ماشین‌سازی، مورد تأیید رسول خطیبی قرار گرفته و امسال برای اولین بار حضور در لیگ ایران را تجربه می‌کند. او فصل گذشته در لیگ مالت بازی کرده و در دسته دوم لیگ برزیل هم سابقه بازی دارد و انتظار می‌رود یکی از بازیکنان جذاب ماشین‌سازی باشد. مدافع گرجستانی یکی دیگر از بازیکنانی است که سابقه بازی در ایران را دارد و این فصل زیر نظر امیر قلعه‌نویی در پیراهن سپاهان وارد فصل سوم فوتبال خود در کشورمان می‌شود. ولژیانی فوتبال خود در ایران را با ذوب‌آهن شروع کرد و فصل گذشته بازیکن نساجی بود و توانست ۵ گل بزند تا یکی از گلزن‌ترین مدافعان لیگ کشورمان باشد. یکی از بازیکنان خارجی پرسابقه لیگ ایران، موسی کولیبالی است که امسال وارد هفتمین سال حضور خود در لیگ ایران می‌شود. او با استقلال خوزستان به فوتبال ایران معرفی شد و در مجموع ۴ سال و در دو دوره برای تیم خوزستانی به میدان رفت و با این تیم قهرمانی نیز به دست آورده است. او یکی از بهترین مدافعان لیگ ایران در سال‌های اخیر بوده و علاوه بر استقلال خوزستان در تیم‌های سپاهان و نفت مسجدسلیمان نیز به میدان رفته است. کولیبالی این فصل در پیراهن فولاد در لیگ به میدان خواهد رفت. مدافع جدید باشگاه استقلال که سابقه حضور در فیورنتینا، ناپولی و کروتونه را نیز دارد، یکی از بازیکنانی است که با نظر استراماچونی به تیم تهرانی اضافه شده و سابقه انجام ۶ بازی ملی نیز دارد. او که هنگام عقد قرارداد جنجال‌های زیادی ایجاد کرد و حتی یک بار با قهر ایران را ترک کرد، یکی از بازیکنان جذاب این فصل است و خیلی‌ها منتظر دیدن عیار او هستند. رسن برای سومین فصل پیاپی است که پیراهن تیم قرمزپوش پایتخت را بر تن می‌کند. او در دو فصل گذشته یکی از بازیکنان مؤثر پرسپولیس بوده و به همراه این باشگاه قهرمانی در لیگ برتر، جام‌حذفی و نایب‌قهرمانی لیگ قهرمانان را تجربه کرده است. بازیکن ۲۳ ساله و ملی‌پوش عراقی قطعاً همانند سال‌های گذشته یکی از بازیکنان جذاب لیگ و باشگاه پرسپولیس خواهد بود و با بازی‌سازی‌های خوبش مهاجمان تیمش را تغذیه خواهد کرد. هافبک ۳۰ ساله سابق باشگاه‌های سامپدوریا و موناکو فصل گذشته یکی از بهترین بازیکنان سپاهان بود و نیاز به زمان زیادی نداشت تا تبدیل به یکی از مهره‌های کلیدی تیم امیر قلعه‌نویی شود. او فصل گذشته در ۲۳ بازی برای سپاهان به میدان رفت و این فصل نیز به طور قطع یکی از مهره‌های قابل اتکای مربی زردپوشان در لیگ خواهد بود. مارادونای پرو لقبی است که هافبک جدید پرشور‌های تبریز در زادگاهش به خود اختصاص داده و شنیده‌ها حاکی از این است که باشگاه‌هایی نظیر هامبورگ و چلسی نیز در گذشته برای به خدمت گرفتن این بازیکن ۲۷ ساله تلاش کرده بودند. یکی از ویژگی‌های این هافبک چپ‌پا سرعت بالا و تکنیک خوب این بازیکن است و دنیزلی که علاقه زیادی به استفاده از این دست بازیکنان دارد، قطعاً در صورت آمادگی از او در ترکیب تیمش استفاده خواهد کرد. مهاجم ۳۵ ساله برزیلی با لقب شیمبا، یکی دیگر از بازیکنان خارجی کهنه‌کار در لیگ ایران است. او فوتبالش را در ایران با فولاد شروع کرد و درخشش این مهاجم به قدری بود که باشگاه سپاهان خیلی زود برای به خدمت گرفتن شیمبا دست به کار شد. پریرا بعد از سپاهان در گسترش فولاد و صنعت نفت نیز توپ زد و حالا مجدداً در پیراهن فولاد به فوتبالش در ایران ادامه می‌دهد. پریرا در سال‌های حضور در فوتبال ایران همواره ۱۰ گل یا بیشتر در هر فصل زده و به همین خاطر بازیکن قابل اتکایی برای هر تیمی محسوب می‌شود. مهاجم ۳۱ ساله برزیلی بازیکنی است که با ذوب‌آهن و امیر قلعه‌نویی به فوتبال ایران معرفی شد و به قدری خوب بازی کرد که قلعه‌نویی با رفتن به سپاهان این مهاجم را نیز با خود ببرد. کی‌روش قدرت سرزنی بالایی دارد و در پازل تاکتیکی تیم‌های قلعه‌نویی مهره‌ای حیاتی به حساب می‌رود. این مهاجم در دو فصل گذشته ۲۶ گل برای سپاهان و ذوب‌آهن زده و حالا سومین فصل حضورش در فوتبال ایران را تجربه خواهد کرد. یکی دیگر از خرید‌های این فصل استقلال که سابقه بازی در بوردو، متس و بنونتو را در کارنامه دارد و قرار است امسال شماره ۷ معروف تیم استقلال را بر تن کند. قد بلند و جثه بزرگ این بازیکن باعث شده خیلی از هواداران استقلال به درخشش او در این فصل امید داشته باشند. این مهاجم ۳۱ ساله در دیدار‌های دوستانه نیز عملکرد خوبی داشته و هواداران از همین حالا منتظر تماشای این بازیکن مالیایی در دیدار‌های رسمی هستند. اگر چه مربی‌های خارجی دیگری نیز در تیم‌های باشگاهی کشورمان در این فصل روی نیمکت خواهند نشست و سرخابی‌ها نیز مربی خارجی دارند، اما هنوز عملکرد کالدرون و استراماچونی در دیدار‌های رسمی در لیگ ایران به خوبی دیده نشده و معلوم نیست این دو مربی با گذشت چند هفته از لیگ چه شرایطی داشته باشند. این در حالی است که مصطفی دنیزلی ۷۰ ساله به واسطه حضور در پرسپولیس از لیگ ایران شناخت دارد و پرسپولیس او یکی از جذاب‌ترین فوتبال‌های دوران خودش را ارائه می‌داد. به همین خاطر می‌توانیم انتظار تیمی با نمایش‌های جذاب از شاگردان این مربی ترک داشته باشیم.
سلامت,"وزیر بهداشت، طی نامه‌ای به معاون بهداشت این وزارتخانه دستور داد که هر چه سریع‌تر مرکز خدمات جامع سلامت در روستای چنار محمودی ایجاد و تیم تخصصی و فوق‌تخصصی در این مرکز مستقر شود. به گزارش ایسنا و بنا بر اعلام وبدا، متن نامه دکتر سعید نمکی خطاب به دکتر علیرضا رییسی- معاون بهداشت وزارت بهداشت به شرح زیر است: «اینک که با هوشمندی مردم عزیز و تلاش بی وقفه مسئولین محترم، گروه‌های ضد انقلاب و معاند در ایجاد آشوب به بهانه آلودگی تعدادی از هموطنان‌مان به ویروس HIV ناکام ماندند و ضمن تشکر از پیگیری‌های مستمر جنابعالی، جناب آقای دکتر گویا و افراد فعال در حدود ۲۰ تیم اعزامی در ماه‌های اخیر به استان چهارمحال بختیاری و بررسی‌های دقیق کارشناسی همکاران استانی و ستادی، ضروریست موارد زیر مورد توجه قرار گیرد. گروهی فتنه انگیز جهت تشویش اذهان عمومی تلاش کرده اند از یکسو کلیه مردم شریف روستای چنارمحمودی را آلوده به ویروس قلمداد نمایند که آخرین بررسی‌ها خوشبختانه حاکی از آلودگی درصد کمی از مردم و سلامتی اکثر اهالی روستاست.   از سوی دیگر سعی کردند از این ابزار کذب جهت بدنامی نظام بهداشتی درمانی کشور و نهایتا"" ضربه به آبروی جمهوری اسلامی در رسانه‌های بیگانه بهره برداری کنند که در این راستا نیز بحمدالله توفیق نیافتند و مردم شریف منطقه تا آخرین لحظه با تیم بهداشت و درمان همکاری و همراهی نمودند و در حال حاضر نیز با استقرار همکاران فوق تخصص در محل این همراهی صمیمانه ادامه دارد. در راستای این نیت شوم تلاش نمودند موضع‌گیری در راستای دفاع از حیثیت نظام بهداشتی درمانی کشور و خدمتگزاران به مردم را بعنوان ابزاری جهت جریحه دار نمودن عواطف پاک مردم شریف آن روستا استفاده نمایند، ضروریست جنابعالی و همکاران ارجمند ستادی و محلی این واقعیت را به مردم عزیز منتقل نمایند که هیچ کس و در هیچ شرایطی قصد حرمت‌شکنی آن عزیزان را نداشته و ندارد. بکارگیری عبارت «روابط نامطلوب» در گفتمان متداول سازمانی به هرگونه حرکت و فرآیندی اطلاق می‌شود که با اصول، ضوابط و استاندار‌های علمی منطبق نباشد. بدیهی است نامطلوب بودن هرکدام از فرآیند‌ها می‌تواند در ایجاد بیماری نقش‌آفرینی کند که مصادیق متعددی دارد. این تعبیر به مراتب متفاوت از این است که گروهی با غرض و شیطنت آن را ""روابط نامشروع"" تفسیر و تعمیم داده و موجب تشویش اذهان این عزیزان شده‌اند. کودک دو ساله گرفتار و یا مردم متشرع و خانواده‌های شریف و مومنی که ممکن است در بین افراد مبتلا باشند، کدام بی انصاف گرفتاریش را حاصل روابط نامشروع تفسیر می‌کند. جنابعالی و همکارانتان وظیفه دارید این سوء‌تفاهم را از ذهن مردم عزیز و شریف بزدائید و اعتقاد همه را به پایبندی ایشان به اصول دینی و اخلاقی اعلام نمائید تا خدای ناکرده غباری از سوء‌تفاهم بر دل پاک این قوم نازنین نماند. ""فعلا"" اولویت ما دریافتن بیماران و مساعدت‌های فوریست. لازمست هرچه زودتر با تقویت تیم پزشکی موجود در منطقه فرآیند درمان جسمی و روحی این عزیزان تسریع و نتیجه گزارش شود. تامین دارو، تحت پوشش قرار دادن موارد غیر بیمه، توانبخشی و پوشش امدادی بدون وقفه باید انجام پذیرد. بدیهی است کلیه موارد تشخیصی و درمانی تا انتها رایگان خواهد بود. جهت ایجاد مرکز خدمات جامع سلامت در روستا هرچه زودتر اقدام و تیم تخصصی و فوق تخصصی در مرکز مذکور و همچنین در مرکز مشاوره شهرستان لردگان مستقر و نتیجه روزانه اعلام شود.»"
سلامت,استئوآرتریت یا آرتروز که یک درگیری استهلاکی مفصل است،یکی از بیماری های شایع استخوان و مفصل به شمار می رود.یکی از شایع ترین شکایات مبتلایان به آرتروز، افزایش درد در سرما و رطوبت است .شما ممکن است جزو آن دسته از کسانی باشید که عقیده دارند، درد ورم مفاصل در آب و هوا به ویژه هوای سرد، تحت تاثیر قرار می گیرد. برخی از بیماران تجربه افزایش درد ورم مفاصل را در روز بارانی و سرد و کاهش ورم مفاصل و درد را در روزهای گرم و خشک ذکر می کنند، اما تحقیقات به عمل آمده در مورد آرتروز، نشان دهنده نتایج متناقض است. به طور طبیعی هیچ فردی با سرما نباید دچار ایجاد درد و مشکل در مفاصل شود؛ زیرا سرما فقط تشدید کننده این ناراحتی هاست و نباید آن را عاملی در بروز دردهای مفصلی و بیماری های وابسته به آن محسوب کرد.سرما به طور غیر مستقیم می تواند در شناسایی برخی از مشکلات مفصلی موثر باشد. در فصول سرد به علت انقباض و انبساط ناگهانی عضلات ومفاصل،افرادی که دچار مشکلات مفاصل نظیر آرتروز،گرفتگی مفصل و یا کوتاهی مادر زادی تاندون هستند، ناراحتیشان تشدید شده و مشخص می شود که وی دچار یکی از این درگیری‌هاست.گاهی اوقات جا به جاشدن از محیط گرم به محیط سرد، سبب می شود تا سرما روی مفاصل و عضلات اثر گذاشته و تولید درد کند و در واقع عضلات دچار تحریک عصبی می شوند. مهم ترین علت درد مفاصل در فصول سرد سال، سرمازدگی و گرفتگی عضلات است. در واقع سرمای شدید باعث می شود بدن فرد از خود انقباض نشان دهد و منجر به بروز دردهایی همچون کمردرد، زانودرد و ... شود.همچنین سرما منجر به درد در سطوح مفصلی می‌شود؛ به طوری که می توان گفت بدن نیز در برابر این موضوع، عکس العمل نشان می دهد.علت دیگر می تواند این باشد که کاهش فشار هوا اجازه می دهد تا مایع به بافت های بدن وارد و به فضای اطراف مفاصل گسترش یافته و باعث افزایش درد شود.ازجمله دلایل دیگر جهت افزایش درد مفاصل درسرما می توان به افت آستانه درد در آب و هوای سرد اشاره کرد؛ چرا که معمولا هنگام شدت هوای سرد، کمتر احتمال دارد فرد به خارج از خانه رفته و ورزش کند و این روی خلق و خوی بیمار تاثیر گذاشته و به تشدید در آرتروز کمک می کند. گرماوسرما هرکدام می توانند درکاهش درد مفاصل نقش موثری بازی کنند. گرمای موضعی به شل کردن ماهیچه ها کمک می کند و سرد کردن برای کاهش تورم و درد مفصلی موثر است و جابه جایی بین درمان گرم و سرد می تواند برای مدیریت درد آرتریت، مزایای عالی را ارائه دهند. البته مراقب باشید هنگام استفاده از درمان سرد و گرم برای مدیریت درد آرتروز، از معرض قرار دادن پوست به دماهای نسبتا شدید خودداری کنید تا آسیب به پوست در اثر آن ایجاد نشود. منبع: نسل فردا
حوادث,رئیس مرکز فوریت های پزشکی استان کرمانشاه گفت: یک نفر در شهرستان اسلام آبادغرب عصر امروز (یکشنبه) بر اثر اصابت صاعقه جان خود را از دست داد. صائب مدرسی در گفت و گو با ایرنا اظهار داشت: این حادثه در زمین های کشاورزی محدوده روستای «حسن آباد» رخ داد. وی خاطرنشان کرد: جوان حدودا 35 ساله ای که برای کار کشاورزی در مزرعه به سر می برد بر اثر اصابت صاعقه جان خود را از دست داد. مدرسی افزود: پس از اعلام حادثه به مرکز فوریت های پزشکی، تیمی از همکاران ما در شهرستان اسلام آبادغرب به سرعت در محل حادثه حاضر شدند اما این فرد به علت شدت جریان صاعقه جان خود را از دست داده بود. فرمانده انتظامی شهرستان اسلام آبادغرب نیز در گفت و گو با خبرنگار ایرنا، با بیان اینکه تحقیق پلیس در خصوص مرگ این کشاورز جوان ادامه دارد، گفت: براساس گزارش نیروهای امدادی حاضر در محل حادثه، اصابت صاعقه علت مرگ وی بوده است. سرهنگ سلیم سلیمی افزود: این حادثه حدود ساعت 17 عصر امروز در روستای حسن آباد اسلام آبادغرب رخ داد و جسد فرد متوفی به پزشکی قانونی منتقل شده است.
فناوری,رییس اتحادیه فروشندگان لوازم خانگی گفت: در برخی زمینه‌ها دانش لحظه‌ای حکم‌فرماست و تولید نیاز به سرمایه‌ بالا دارد. محمد طحان‌پور در گفت‌وگو با ایسنا در پاسخ به این سوال که در گذشته در اخبار اعلام شده بود تا پایان امسال احتمال می‌رود یکی از برندهای تولید گوشی تلفن همراه به فعالیت در ایران بپردازد، توضیح داد: تولید گوشی تلفن همراه سرمایه بسیار می‌خواهد، چرا که دانش این بخش لحظه‌ای بوده و به سرعت تکراری می‌شود. وی ادامه داد: طبیعی است در چنین شرایطی فعالیت در کشورهای مختلف دشوار خواهد شد. رییس اتحادیه فروشندگان لوازم خانگی در عین حال گفت: به عنوان مثال اکنون در حوزه کولر گازی هم ما یک برند داخلی نداریم. در حالیکه امکان تولید در این بخش و سرمایه‌گذاری وجود دارد اما باید توجه داشت که در ساخت کولر گازی اصل، کمپرسور است که در حال حاضر در دنیا تنها پنج کارخانه به تولید این قطعه می‌پردازند. طحان‌پور با اشاره به گردش مالی ۸۰۰۰ میلیاردی لوازم خانگی در ایران، بیان کرد:‌ در حال حاضر آمار دقیقی در دست نیست که معلوم شود از این کالاها چه میزان آن داخلی است و چه میزان محصول خارجی است. زمانی گفته می‌شد که ۷۰ درصد کالاهای مورد استفاده در این بخش خارجی است اما اکنون به نظر می‌رسد این رقم تغییر کرده و حدود ۶۰ درصد لوازم خانگی مورد مصرف، داخلی است. وی همچنین متذکر شد ممکن است عمر یک قطعه از لوازم خارجی خانگی حدود ۲۰ سال باشد اما حداقل عمر کالاهای این بخش ۱۰ سال ارزیابی می‌شود و نمونه‌های ایرانی نیز حداقل به ۱۰ سال می‌رسد.
فناوری,برگزارکننده نمایشگاه لوازم الکترونیکی مصرفی ۲۰۲۲، اعلام کرد که تعداد شرکت‌کنندگان در این نمایشگاه که در لاس وگاس برگزار شد، نسبت به رویداد حضوری قبلی آن در دو سال گذشته، ۷۰ درصد کاهش داشته است.
ورزشی,تیم فوتبال پرسپولیس که نخستین دیدار خود در لیگ قهرمانان آسیا را با تساوی خانگی پشت سرگذاشته بود، در دومین دیدار برابر تیم السد قطر شکست خورد. به گزارش مهر، دیدار تیم‌های فوتبال السد قطر و پرسپولیس ایران در هفته دوم لیگ قهرمانان آسیا از ساعت ۱۹:۱۵ امروز سه شنبه در ورزشگاه جاسم بن حمد شهر دوحه آغاز شد که جدال دو تیم با برتری یک بر صفر السد به پایان رسید. در این دیدار سرخپوشان نمایش خوبی در نیمه اول داشتند و بارها روی دروازه حریف صاحب موقعیت شدند اما نتوانستند دروازه السد را باز کنند. میزبان قطری هم در چند مورد به راحتی از خط دفاعی پرسپولیس عبور کرد اما نتوانست خطر جدی را روی دروازه بیرانوند ایجاد کند. البته السد در دقیقه پایانی بازی به یک گل رسید که داور اعلام آفساید کرد. این گل را بغداد بونجاح به ثمر رساند اما از سوی داور پذیرفته نشد. در نیمه دوم تیم السد فشار زیادی را روی دروازه پرسپولیس ایجاد کرد و موقعیت‌های خطرناکی هم نصیب این تیم شد اما علیرضا بیرانوند با نمایشی خوب مانع از باز شدن دروازه اش شد. البته شاگردان برانکو هم صاحب دو موقعیت خوب توسط بودیمیر و نورالله‌ی شدند که هر دو ضربه با اختلاف اندکی به بیرون رفت. دقایق پایانی با فشار دو چندان السد همراه بود و این تیم از جناحین توپ‌های زیادی را روی دروازه پرسپولیس ارسال کرد اما در ضد حمله پرسپولیس توسط علی علیپور صاحب یک موقعیت تک به تک و عالی شد اما تعلل این بازیکن در زدن ضربه آخر باعث شد مدافع حریف توپ را مهار کند.
ورزشی,در حالی که خبری مبنی بر میزبانی فلسطین از تیم ملی فوتبال بانوان ایران در مرحله انتخابی المپیک ۲۰۲۰ منتشر شده است که ایران فروردین ماه امسال با دو شکست و یک پیروزی از این مسابقات حذف شد.
حوادث,"معاون مبارزه با وسائط نقلیه پلیس آگاهی تهران بزرگ، از دستگیری سارقی خبر داد که برای فرار از دست پلیس از ارتفاع 12 متری به پایین پرید و راهی بیمارستان شد و گفت: متهم با 12 فقره سابقه کیفری به سرقت حدود 300 عدد باطری خودرو در طول یک ماه گذشته خبر داد. به گزارش سرهنگ کارآگاه، ""شمس الدین میرزکی""، در تشریح این خبر، گفت: ساعت 10 صبح، پنجمین روز از دی ماه امسال، ماموران گشت پلیس آگاهی پایتخت، در محدوده خیابان هفتم تیر، یک دستگاه خودروی سواری را مشاهده و با توجه به ظن مسروقه بودن آن، مشخصاتش را از مرکز کنترل پلیس آگاهی پایتخت استعلام کردند که مشخص شد این خودرو مسروقه است. ماموران به راننده خودروی مسروقه دستور توقف دادند اما وی علیرغم شنیدن دستور پلیس با سرعت از محل دور شده و سعی کرد با انجام حرکات مارپیچ و خطرناک از دست پلیس فرار کند که این اقدام به تعقیب وی منجر شد تا این که در نهایت در بزرگراه رسالت به دلیل سرعت زیاد و عدم تعادل با گاردریل برخورد و متوقف شد اما راننده برای فرار از دست ماموران، از خودرو پیاده و خود را از پل رسالت به پایین پرت کرد. سارق مذکور پس از پریدن از بالای پل که 12 متر ارتفاع داشت، دچار آسیب و شکستگی اعضای بدن از جمله فک، صورت و دست شد که بلافاصله با هماهنگی ماموران گشت انتظامی و حضور پزشک اورژانس تحت مداوای اولیه قرار گرفته و متعاقبا به بیمارستان منتقل شد. خودروی متهم که دچار آسیب جدی شده بود به پارکینگ منتقل شد و در بازرسی از آن هشت دستگاه باطری مسروقه خودرو و یک دستگاه کامپیوتر مسروقه خودرو نیز کشف و ضبط شد. متهم پس از طی دوره درمان برای انجام تحقیقات تکمیلی به اداره بیستم پلیس آگاهی پایتخت، منتقل شد و در تحقیقات انجام گرفته با اشاره به اینکه تا کنون 12 فقره سابقه کیفری در پرونده دارد، به جرایم خود مبنی بر سرقت 300 دستگاه باطری خودرو پس از آزادی یک ماهه اش از زندان اعتراف و اقرار کرد که هر دستگاه باطری را به قیمت 60 هزار تومان به مالخران اموال مسروقه در جنوب تهران به فروش می رسانده است. سرهنگ کارآگاه ""شمس الدین میرزکی""، معاون مبارزه با سرقت وسائط نقلیه پلیس آگاهی پایتخت، در پایان خاطر نشان کرد: سارق به دستور بازپرس شعبه پنجم ناحیه هفت تهران با قرار چند میلیارد تومانی، برای انجام تحقیقات تکمیلی در اختیار اداره بیستم پلیس آگاهی پایتخت قرار گرفت."
سلامت,رئیس انستیتو تحقیقات تغذیه‌ای و صنایع غذایی کشور، با اشاره به عوارض چاقی و اضافه وزن، در عین حال نسبت به مصرف قرص‌های لاغری هشدار داد و گفت: مصرف قرص‌های مکمل غیر مجاز و بدون تجویز پزشک می‌تواند منجر به افزایش ضربان قلب، اعتیاد به مکمل‌ها، افزایش فشارخون، بی‌خوابی، مشکلات کلیوی، کبدی و ... شود. دکتر جلال‌الدین میرزای رزاز در گفت‌وگو با ایسنا، با اشاره به تعریف چاقی، گفت: تعیین دقیق چاقی عمومی با اندازه گیری میزان واقعی ذخایر چربی موجود در ترکیب بدن میسر می‌شود که با روش‌های پیچیده و گران قیمتی امکان پذیر است؛ اما در تحقیقات اپیدمیولوژیک به دلیل سادگی و کم هزینه بودن، بیشتر از شاخص نمایه توده بدنی (BMI) که حاصل تقسیم وزن (به کیلوگرم) بر قد (به مترمربع) است، برای تعریف چاقی استفاده می‌شود. وی با بیان اینکه بر اساس تعریف سازمان جهانی بهداشت، در بزرگسالان نمایه توده بدنی ۹ / ۲۴-۱۸ کیلوگرم بر متر مربع را در حد مطلوب، ۹ / ۲۹-۲۵ کیلوگرم بر مترمربع را به عنوان اضافه وزن و ۳۰ و بالاتر را به عنوان چاقی تعریف کرده‌اند، تصریح کرد: این معیار برای کودکان و نوجوانان بر اساس توصیه مرکز کنترل و پیشگیری از بیماری‌ها با استفاده از نمودار نمایه توده بدن برای سن با توجه به جنسیت تعیین می‌شود که بر اساس این نمودار، به نمایه توده بدن برای سن مساوی یا بالاتر از صدک ۹۵ (چاقی) و بین صدک ۸۵ و ۹۵ (اضافه وزن) اطلاق می‌شود. رئیس انجمن تغذیه ایران ادامه داد: علاوه بر چاقی عمومی، چاقی شکمی به عنوان فاکتور پیش‌بینی کننده مستقل پیامدهای قلبی_عروقی در مطالعه‌های اپیدمیولوژیک مورد توجه است که برای تعریف آن از اندازه دور کمر استفاده می‌شود که حد مرزی توصیه شده دور کمر برای نژادها و ملیت های مختلف، مقادیر متفاوتی است. بر اساس اولین گزارش کمیته کشوری چاقی ایران، چاقی شکمی در هر دو جنس زن و مرد بر اساس دور کمر بیشتر از ۹۵ سانتیمتر تعریف می‌شود. وی با بیان اینکه بیش از ۲ میلیارد نفر در جهان از عوارض زیان‌بار چاقی رنج می‌برند، اظهار کرد: بر اساس گزارش سازمان جهانی بهداشت، میزان شیوع اضافه وزن در جهان از سال ۱۹۷۵ تقریبا ۳ برابر شده است. در بزرگسالان، شیوع اضافه وزن ۳۹ درصد (۳۹ درصد در مردان و ۴۰ درصد در زنان) و شیوع چاقی ۱۳ درصد (۱۱ درصد در مردان و ۱۵ درصد در زنان) گزارش شده‌ است. همچنین ۴۱ میلیون کودک زیر پنج سال، از اضافه وزن و چاقی رنج می‌برند و بیش از ۳۴۰ میلیون کودک و نوجوان ۵ تا ۱۹ ساله دچار اضافه وزن یا چاقی هستند. میرزای رزاز در خصوص آمار چاقی و اضافه وزن در ایران، افزود: شیوع اضافه وزن در زنان ۳۲.۳ درصد و در مردان ۳۵.۳ درصد گزارش شده است. همچنین شیوع چاقی در زنان ایرانی ۲۴.۱ درصد و در مردان ۱۳.۸ درصد است. در شهر تهران حدود ۷۰ درصد افراد بالای ۲۰ سال دارای اضافه وزن یا چاقی هستند این درحالی است که شیوع اضافه وزن در دختران زیر ۲۰ سال نیز ۱۰.۳ درصد و در پسران زیر ۲۰ سال ۸.۹ درصد است. علاوه بر آن شیوع چاقی در دختران زیر ۲۰ سال ۴.۵ درصد و در پسران زیر ۲۰ سال، ۴.۳ درصد گزارش شده است. وی با اشاره به اقدامات صورت گرفته از سوی انجمن تغذیه ایران برای اصلاح سبک زندگی و کاهش رشد چاقی و اضافه وزن ادامه داد: انجمن تغذیه ایران به عنوان یکی از قدیمی‌ترین سازمان‌های مردم نهاد توانسته است خدمات خود را به طور غیر مستقیم از طریق حدود 9 هزار نفر فارغ التحصیل رشته تغذیه در سراسر کشور ارائه کند؛ همچنین اصلاح سبک زندگی مردم را به عنوان یکی از رسالت‌ها و ماموریت‌های اصلی خود دنبال کند. هرچند که این مسئله نیازمند یک بسیج ملی بوده و همکاری سازمان‌ها، ارگان‌ها و وزارتخانه‌های مختلف را می‌طلبد. در همین راستا انستیتو تغذیه در ماه جاری اقدام به تاسیس واحد ترجمان دانش و آموزش همگانی کرده است که مقدمات این بسیج ملی را با همکاری وزارت بهداشت فراهم می‌کند. رئیس دانشکده علوم تغذیه و صنایع غذایی با تاکید بر اینکه چاقی نه تنها خود به تنهایی یک بیماری محسوب می‌شود، بلکه می‌تواند زمینه ابتلا به سایر بیماری‌های مزمن را نیز فراهم کند، افزود: در ابتلا به بیماری‌هایی نظیر دیابت نوع ۲، پرفشاری خون، بیماری‌های قلبی _عروقی، بیماری های تنفسی، کبدی و برخی از انواع سرطان‌ها مانند سرطان‌های پستان، روده بزرگ، مثانه، مری، و … چاقی، یکی از مهم‌ترین عوامل مؤثر در ابتلای افراد محسوب می شود. وی اضافه وزن و چاقی در سنین کودکی و نوجوانی را دارای پیامدهای بسیاری دانست و تاکید کرد: علاوه بر پیامدهای فرهنگی، اقتصادی، اجتماعی و آموزشی، کودک در معرض خطر ابتلا به بیماری‌های متابولیک در این دوران قرار می‌گیرد. همچنین می‌تواند بر سلامت روان آن ها تأثیر منفی گذاشته و بروز بلوغ زودرس را افزایش دهد. این درحالی است که اضافه وزن و چاقی می‌تواند زمینه ساز بروز انواع بیماری‌های مزمن غیر واگیر مانند دیابت، پرفشاری خون و ... در سنین بزرگسالی شود. میرزای رزاز در مورد بهترین نوع رژیم به منظور کاهش وزن و حفظ سلامتی، اظهار کرد: اصلاح سبک زندگی و بویژه تغذیه و پیروی از یک الگوی غذایی سالم بر اساس تمامی گروه‌های غذایی با هدف کاهش وزن تدریجی نیم تا یک کیلوگرم در هفته بهترین حالت آغاز کاهش وزن است. این رژیم غذایی باید دارای پنج اصل مبتنی بر کفایت، تعادل، تنوع، کنترل انرژی دریافتی و میانه‌روی باشد. در یک برنامه غذایی مناسب برای کاهش وزن، ضمن اینکه انرژی کمتری دریافت می‌شود، تمامی مواد مغذی ضروری باید به میزان کافی دریافت شود. همچنین یکی از رموز موفقیت این رژیم غذایی، افزایش فعالیت بدنی روزانه (حداقل ۳۰ دقیقه) به صورت منظم است. نکته قابل توجه آن است که اصلی‌ترین هدف کاهش وزن، حفظ و ارتقاء سلامتی است. تغییر شیوه زندگی در بزرگسالان دشوار است، اما اگر اصلاح سبک زندگی از سنین کودکی آغاز شود، در حفظ و ارتقاء سلامت عمومی جامعه بسیار مؤثر خواهد بود. وی با تاکید بر اینکه مصرف قرص‌های لاغری و قرص‌های مکملی که در باشگاه‌ها، آرایشگاه‌ها و شبکه‌های ماهواره‌ای تبلیغ می‌شود، مجاز نیست، یادآور شد: بسیاری از افرادی که به دنبال کاهش وزن هستند، به دنبال یک راهکار سریع می‌گردند. متأسفانه تولیدکنندگان و عرضه کنندگان قرص‌ها و مکمل‌های گیاهی لاغری، با وعده‌هایی عجیب و غریب از خواص داروهای خود می‌گویند، ادعاهایی که اکثرا دروغین هستند و هنوز از طریق تحقیقات بالینی به اثبات نرسیده‌اند. مصرف این قبیل داروهای قاچاق و تقلبی عوارض جبران ناپذیری به دنبال خواهند داشت. از جمله عوارض مصرف این مکمل‌ها می‌توان به افزایش ضربان قلب، اعتیاد به مکمل‌ها، افزایش فشارخون، بیخوابی، مشکلات کلیوی و کبدی اشاره کرد، پس قبل از مصرف هر قرص و مکملی با متخصص تغذیه مشورت کنید. رئیس انستیتو تحقیقات تغذیه‌ای و صنایع غذایی کشور با اشاره به اینکه اخیرا قرص‌هایی تبلیغ می‌شود که مدعی می‌شوند با مصرف آنها تنها شاهد چاقی صورت خواهیم بود، گفت: این ادعا صحت ندارد. افراد نباید انتظار داشته باشند که یک مکمل یا ماده غذایی بدون چاق شدن بدن، باعث چاق شدن صورت‌شان شود. وی ضمن ابراز تاسف از افزایش سریع اضافه وزن و چاقی در کودکان و نوجوانان، متذکر شد: توجه والدین به کنترل وزن کودکان و همراهی با آنها جهت حل این مشکل، ضروری است. مطالعات اخیر نشان داده‌اند که سلامت و وضعیت تغذیه مادران و پدران حتی قبل از لقاح و نیز وضعیت تغذیه‌ای مادران در دوران بارداری، بر بروز چاقی در فرزندان اثرگذار است. به والدین توصیه می‌کنیم در اولین قدم، قبل از اقدام به بارداری، الگوهای غلط غذایی خود را اصلاح کنند. همچنین، در دوران بارداری زیر نظر متخصص تغذیه، دریافت کلیه مواد مغذی مورد نیاز و وزن‌گیری مادر تحت کنترل باشد. از زمانی که تغذیه تکمیلی کودک آغاز می‌شود مادران باید به نوع تغذیه کودک خود توجه کافی داشته باشند؛ زیرا از همین دوران عادات غذایی کودک شکل می‌گیرد. میرزای رزاز ادامه داد: با توجه به اینکه کودکان در حال رشد هستند، نباید با به کارگیری انواع روش‌های نامتعادل، شتابزده و دادن انواع رژیم‌های سخت و غیر اصولی، بدن آنها را از انواع ریز مغذی‌ها و انرژی مورد نیاز برای رشد و سلامتی محروم کرد. بنابراین کودک و نوجوان باید به میزان کافی از همه گروه‌های غذایی در برنامه غذایی روزانه استفاده کند. اگر کودک علاقه زیادی به خوردن انواع تنقلات پرکالری دارد سعی کنید به تدریج این وعده‌های غذایی پرانرژی و فاقد مواد مغذی لازم مثل انواع چیپس، پفک، شربت‌ها، نوشابه‌ها و ... را از برنامه غذایی او حذف کنید. وی در پایان توصیه کرد: بهتر است به جای تنقلات پر کالری از انواع غلات و حبوبات، میوه‌ها و سبزی‌های تازه، لبنیات کم‌چرب، انواع مغزدانه‌ها در حد نیاز کودک در برنامه غذایی استفاده کنید. مصرف انواع غذاهای آماده و فست فودها باید محدود شود و سعی کنید برای طبخ غذاها از نمک و روغن کمتری استفاده کنید. نکته بسیار حائز اهمیت آن است که باید از حذف وعده‌های غذایی بویژه صبحانه پرهیز کنید و کودک و نوجوان را به انجام فعالیت های جسمانی بیشتر تشویق کنید.
حوادث,سرپرست سازمان اورژانس کشور گفت: در هفته گذشته در مجموع 438 حادثه در سامانه مرکز مدیریت عملیات بحران ثبت شد که این حادثه ها 1410 مصدوم به جا گذاشت. به گزارش ایرنا از سازمان اورژانس کشور، پیرحسین کولیوند روز شنبه با اعلام این خبر افزود: از مجموع این 1410 مصدوم حوادث ویژه، 1238 نفر توسط اورژانس به مراکز درمانی منتقل و 172 نفر در محل درمان شدند. وی ادامه داد: همچنین 127 نفر جان خود را از دست دادند. سرپرست سازمان اورژانس کشور بیان کرد: از 438 حادثه ویژه ثبت شده در هفته گذشته، 120 مورد حوادث ترافیکی معادل 27 درصد کل حوادث و 318 مورد حوادث غیرترافیکی معادل 73 درصد از کل حوادث بود. وی اظهار داشت: همچنین 53 مصدوم طی 35 ماموریت توسط اورژانس هوایی به مراکز درمانی منتقل شدند.
فناوری,- پیک‌آپ‌ها هر روزه محبوب‌تر می‌شوند و فروششان به سرعت در حال افزایش است. این اسب‌های کاری  هر روزه در حال تحول هستند و رفاه دنیای درونیشان با بسیاری از خودروهای نیمه لوکس در دنیا برابری می‌کند. در کشورهایی مانند استرالیا و آمریکای لاتین این پیک‌آپ‌ها که بیش از هاچبک‌ها یا مدل‌های دیگر به فروش می‌رسند و امروزه بازارشان در اروپا نیز در حال گرم‌شدن است. شاید بتوان گفت این بارکش های لکس علاوه بر اسباب کار بسیاری از مردم به وسیله دوم قشر مرفهی تبدیل شود که قصد دارند وسایل مانند دوچرخه یا قایق خود را به تعطیلات آخر هفته برده یا به آفرود بروند. برای اطلاع از جزئیات و ویژگی‌های جالب این خودرو این فیلم را ببینید.
فناوری,روز گذشته یک موشک دو مرحله‌ای فالکون ۹ حامل ۴۰ ماهواره در ساعت ۱۲:۲۴ بعد از ظهر به وقت منطقه زمانی شرقی (۲۰:۵۴ به وقت تهران) از پایگاه نیروی فضایی کیپ کاناورال فلوریدا به فضا پرتاب شد.
سیاسی,رییس جمهور گفت: مطمئنا دنیا و آمریکا ناچار خواهد شد در برابر ملت بزرگ ایران زانو بزند و تحریم‌های ظالمانه را کنار بگذارد. به گزارش ایسنا، حسن روحانی در آیین بهره‌برداری از طرح‌های ملی وزارت نفت با بیان اینکه صنعت نفت و در کنارش پتروشیمی بسیار اهمیت دارد، گفت: صنعت نفت به تاریخ ما به عنوان یک صنعت سیاسی و اقتصادی گره خورده و صنعتی بوده که بار بودجه در سال های قبل به دوش او بوده است و البته در بودجه سه سال اخیر با کمترین اتکا بودجه به نفت کار را پیش بردیم. وی افزود: نفت یک صنعت بسیار مهم و عظیمی است که اگر یک روز شیر نفت و گاز بسته شود همه فعالیت‌ها متوقف می‌شود چرا که همه صنایع و برق کشور و بسیاری از خدمات ما متکی به آن است. رییس جمهوری یادآور شد: در طول این ۷ سال تلاش بی وقفه ای چه در مرحله اول این طرح که منجر به تولید ۳۰ هزار بشکه شده و چه در مرحله دوم که در مجموع ۶۵ هزار بشکه می‌توانیم از میدان نفتی آذر، نفت استحصال کنیم انجام شده است و یکی از افتخارات دولت تدبیر امید این است که همه این طرح ها از آغاز این دولت شروع شده است. وی با بیان اینکه طرح‌های زیادی در شرایط تحریم و کرونا در سال ۹۹ افتتاح شد، گفت: امروز پنجاه و سومین برنامه افتتاح ماست، البته ما افتتاح‌ها را پنج شنبه ها انجام می‌دهیم. آخر سال وقت کم آوردیم و آنقدر پنج شنبه نداریم، بنابراین روزهای دیگر را هم اضافه کردیم که برنامه‌های ما به افتتاح برسد. روحانی تاکید کرد: در طول دولت یازدهم و دوازدهم کارهای بی‌نظیری در بخش نفت انجام گرفت و اگر به تاریخ کشور نگاه کنیم مقدار گازی که در دولت تدبیر و امید افزوده شده، بالای هزار میلیون متر مکعب است؛ یعنی از ۶۰۰ میلیون متر مکعب در روز امروز به بالای هزار میلیون یعنی بالای یک میلیارد مترمکعب رسیده که کار بسیار بزرگی است. رییس جمهور یادآور شد: در برداشت از منابع مشترک کار عظیمی انجام گرفته است. بعضی ها فکر می کنند که دولت یازدهم و دوازدهم در احقاق حقوق مردم فقط در سایه برجام کار کرده است. البته برجام کار بسیار بزرگی برای احقاق حقوق مردم بوده است و از بس بزرگ بوده است دنیا توطئه کرد که کمر برجام را بشکند. آدم خاصی مثل ترامپ آمد و مجری توطئه های صهیونیست‌ها و ارتجاع در منطقه علیه برجام شد. وی با بیان اینکه کار دولت برای احقاق حقوق مردم فقط برجام نبوده است، اظهار کرد: یکی از مواردی که برای احقاق حقوق مردم تلاش شده است مساله بهره‌برداری از منابع مشترک نفتی و گازی است که در این بخش کار بسیار بزرگی انجام گرفته است. روحانی ادامه داد: در منطقه پارس جنوبی که میدان مشترک ایران با قطر است، قطر دو برابر استفاده می‌کرد و ما عقب بودیم و امروز هم‌طراز و حتی یک مقدار جلوتر از این منابع عظیم مشترک استفاده می‌کنیم. رییس جمهور گفت: فرق منبع اختصاصی با مشترک در این است که از منبع اختصاصی هر زمانی که بخواهید می‌توانید استفاده کنید اما در منبع مشترک همسایه استفاده می‌کند یعنی هر ساعتی بخشی از منافع ما از دست می‌رود بنابراین از این منبع مشترک هم همسایه عزیز ما باید استفاده کند و هم ما این کار را انجام دهیم که این کار را کردیم. وی تأکید کرد: امروز در غرب کارون منابع نفتی مشترک با همسایه عزیزمان عراق داریم و تولید ما در این منطقه ۵ برابر شده است بنابراین حقوقی که از دست می‌رفته این دولت با سرمایه گذاری در این بخش و حتی بخش‌های دیگر توانسته جلوی آن را بگیرد. روحانی یادآور شد: همچنین تاکنون هزاران شیء مربوط به آثار فرهنگی کشور در خارج از کشور بود و تلاش کردیم در دادگاه‌های بین‌المللی همه این شی‌ها را برگردانیم که این هم احقاق حقوق ملت است. رییس جمهور افزود: ما منابع مشترک را توسعه دادیم و در این دولت منابع از این میدان بهره‌برداری شده است که قبلاً استفاده از آن صفر بوده است. با تلاش‌های انجام شده در سال ۹۲ و ۹۳ تا پایان سال ۹۵ به تولید ۳۰ هزار بشکه در میدان مشترک رسیدیم که هیچ استفاده از آن نمی‌کردیم و امروز فاز دوم آن را افتتاح کرده و ۶۵ هزار بشکه در روز از این میدان مشترک استفاده کنیم. روحانی با بیان اینکه در سال‌های اخیر ما در شرایط تحریم و شرایط جنگ اقتصادی قرار داشتیم و ناچار بودیم درآمد ارزی را از غیرنفت به دست بیاوریم، اظهار کرد: یکی از جاهایی که ما را یاری کرد و یکی از افتخارات ما در این دولت این بود که صادرات غیرنفتی‌مان تقریباً هر سال افزایش پیدا کرد. البته آغاز امسال به دلایل کرونا با کاهش صادرات غیرنفتی مواجه بودیم اما با بررسی آمار و ارقام در جلسه اقتصادی روز گذشته خوشبختانه در این دو ماه آخر مشابه پارسال شده است. وی افزود: در آغاز به دلیل کرونا برای صادرات مشکل داشتیم و امروز شرایط ما حل شده است و می‌توانیم صادرات غیرنفتی را انجام دهیم و تاکنون ۳۱ میلیارد دلار صادرات غیرنفتی داشته‌ایم که تا پایان سال این رقم بالاتر هم خواهد رفت. رییس جمهور تاکید کرد: بخش بزرگی از این صادرات غیر نفتی مربوط به پتروشیمی و فولاد است و این دو نقش عمده ای در صادرات غیرنفتی ما ایفا می کنند. روحانی با اشاره به آغاز کار طرح بزرگ دیگر با ارزش ۲ میلیارد دلار گفت: این طرح در دولت بعد به افتتاح می‌رسد و آن مورد بسیار مهم هم در بخش پتروشیمی ماست. وی با بیان اینکه همه آنچه که تا پایان امسال بدست آورده ایم در سایه اراده، ایمان ایستادگی شما مردم بوده است، گفت: اگر افتتاح و موفقیتی داشتیم، مربوط به فرزندان این ملت و جوانان عزیز و همه مردم از همه اقشار و گروه ها بوده است که تلاش بسیاری انجام داده‌اند. رییس جمهور تصریح کرد: مطمئنا دنیا و آمریکا ناچار خواهد شد در برابر این ملت بزرگ زانو بزند و تحریم‌های ظالمانه را کنار بگذارد. روحانی با بیان اینکه یکی از پیروزی های بزرگ به دست آمده سرنگونی ترامپ است، اظهار کرد: آن قصاب و قاتل در آمریکا سرنگون شد و دولت جدید تاکنون چهار بار اعتراف کرده است فشار حداکثری دولت آمریکا شکست خورده و به نتیجه نرسیده است و این بزرگترین موفقیت ما در تاریخ است که خود آنانی که این تحریم را بر ما روا داشته‌اند به خاطر ایستادگی ما کاملاً اعتراف می‌کنند که این تحریم و فشار به جایی نرسیده است. وی در پایان با تاکید بر اینکه اتکا بودجه جاری به نفت باید برداشته شود، گفت: صنعت نفت مهمترین صنعت کشور است و بقیه صنعت‌ها و خدمات کشور وابسته به این صنعت هستند بنابراین اهمیت این صنعت را ما از یاد نبریم.
ورزشی,رئیس جمهور سابق ایران برای تماشای دیدار نماینده ایران مقابل امارات در ورزشگاه آزادی حضور یافت. به گزارش ایسنا، محمود احمدی نژاد، رئیس دولت‌های نهم و دهم برای تماشای دیدار استقلال ایران و العین امارات در ورزشگاه آزادی حاضر شد. دیدار تیم‌های استقلال و العین ساعت ۱۹ در چارچوب هفته دوم لیگ قهرمانان آسیا آغاز شده است.
حوادث,فرمانده انتظامی سیرجان با اشاره به تعقیب خودروی سارقان پسته توسط مالک محصول در این شهرستان و واژگونی آن به دلیل سرعت بالا، گفت: راننده خودرو نیز در این حادثه جان خود را از دست داد. سرهنگ محمدرضا ایران نژاد روز چهارشنبه در گفت و گو با ایرنا افزود: سارقان پسته باغات سیرجان شب گذشته مسیر استان فارس را با خودروی سواری پژو طی کردند تا به باغهای پسته حسن آباد واقع در بخش زیدآباد رسیدند. وی ادامه داد: این افراد پس از ممانعت از ورودشان توسط کارگران باغ پسته، نیمه شب وارد باغ مورد نظر شده و اقدام به برداشت بیش از 300 کیلوگرم از محصول این باغ می کنند. سرهنگ ایران نژاد افزود: پلیس سیرجان به محض اطلاع از سرقت، محورهای خروجی این شهرستان را کنترل کرد. وی با بیان اینکه مالک باغ پسته نیز اقدام به تعقیب خودروی سارقان در محور بندرعباس می کند گفت: سارقان بعد از اطلاع از تعقیب شدن، سه گونی پسته را از شیشه خودرو به منظور ایجاد مانع در مسیر خودرو مالک باغ بیرون می اندازند. وی افزود: خودروی سارقان در حالی که از حوزه استحفاظی سیرجان خارج می شد با ورود به جاده خاکی به دلیل سرعت بالا واژگون می شود. وی تصریح کرد: راننده خودروی سارقان در این حادثه جان خود را از دست داد و 2 سارق دیگر نیز که زن و شوهر و از اهالی روستاهای اطراف استان فارس بودند، دستگیر شدند.
سلامت,بر اساس مطالعه تیمی از محققان ایتالیایی، آنتی بادی‌ها حداقل ۸ ماه می‌توانند در بدن بیماران مبتلا به ویروس کرونا باقی بمانند.   به گزارش باشگاه خبرنگاران جوان به نقل از مدیکال اکسپرس، محققان ایتالیایی دریافتند آنتی بادی‌های ضد ویروس کرونا حداقل به مدت هشت ماه در خون بیماران کرونایی باقی می‌ماند. بر اساس بیانیه‌ای از بیمارستان سن رافائل در میلان، آن‌ها بدون توجه به شدت بیماری، سن بیماران یا وجود آسیب‌های دیگر در بدن بیماران حضور داشتند.   محققان با همکاری موسسه بهداشت ملی ISS ایتالیا، ۱۶۲ بیمار مبتلا به ویروس کرونا را که در اولین موج عفونت‌های سال گذشته در اورژانس حاضر شده بودند، مورد مطالعه قرار دادند.   نمونه‌های خون در ماه‌های مارس و آوریل و دوباره در پایان ماه نوامبر از کسانی که زنده مانده بودند گرفته شد. حدود ۲۹ بیمار فوت کردند. در بیانیه‌ای که به طور مشترک با ISS منتشر شد، بیان شد وجود آنتی بادی‌های خنثی کننده در بدن بیماران، هرچند با گذشت زمان کاهش می‌یابد، بسیار پایدار بود.   این مطالعه که در مجله علمی ارتباطات طبیعت منتشر شده است، همچنین بر اهمیت تولید آنتی بادی در بهبودی از ویروس کرونا تاکید دارد.   در این گزارش آمده است: کسانی که در ۱۵ روز اول آلودگی موفق به تولید آن‌ها نشوند بیشتر در معرض خطر ابتلا به اشکال شدید کووید-۱۹ هستند. دو سوم بیماران مورد بررسی مرد بودند و میانگین سنی ۶۳ سال بود. ۵۷ درصد از آن‌ها از قبل آسیب شناسی شده بودند، به ویژه آن‌ها که مبتلا به فشار خون بالا و دیابت بودند.
سلامت,واکسن‌های کرونا ممکن است عوارض جانبی خفیفی داشته باشند که معمولا ۲ تا سه روز بعد از تزریق برطرف می‌شوند اما در موارد نادر در صورتی که ادامه پیدا کنند یا عوارض شدیدتری بروز کند باید به پزشک مراجعه کرد.
حوادث,رئیس ایمنی، بهداشت و محیط زیست (HSE) شرکت متن با بیان اینکه ما به جز خطوط لوله نفت؛ هیچ لوله گازی در منطقه غرب کارون نداریم، گفت: در طول 48 ساعت گذشته هیچگونه حادثه انفجاری و یا ترکیدگی در خطوط لوله و چاه‌های منطقه هورالعظیم نداشتیم. کوروش رضازاده در گفت‌وگو با ایلنا، درباره انتشار اخباری مبنی بر انفجار در خط لوله گاز در هورالعظیم و کشته و مجروح شدن سه صیاد توضیح داد: شرکت متن متولی توسعه پروژه‌ها، طرح‌های نفتی در منطقه غرب کارون یا تالاب هورالعظیم است اما در طول 48 ساعت گذشته در غرب کارون هیچگونه حادثه انفجاری و یا ترکیدگی در خطوط لوله و چاه‌ها نداشتیم.  وی تاکید کرد: ما به جز خطوط لوله نفت؛ هیچ لوله گازی در منطقه غرب کارون نداریم.  رئیس ایمنی، بهداشت و محیط زیست (HSE) شرکت متن با بیان اینکه مرگ صیادان در هورالعظیم هیچ ارتباطی به انفجار ندارد، خاطرنشان کرد: هر حادثه‌ای نیاز به بررسی کارشناسی از سوی کارشناسان خبره دادگستری، حوادث و پزشک قانونی دارد و باید علت مشخص شود. وی یادآور شد: این حادثه می‌تواند علل گوناگونی داشته باشد، برخی ماهیگیران با برق اقدام به ماهیگیری می‌کنند، از طرف دیگر بخشی از تالاب به علت کم‌آبی لجن‌زار شده و ریشه‌های نیزار نیز گاز متان تولید می‌کنند و این احتمال وجود دارد که کشته و مصومیت این صیادان ناشی از خفگی از گاز متان و یا برق گرفتگی باشد. رضازاده خاطرنشان کرد: باتوجه به اینکه نفت در منطقه در حال فعالیت است، هرگونه حوادثی را متوجه این حوزه می‌کنند، در هر حال موضوع باید از سوی کارشناسان دادگستری و پزشک قانونی بررسی شود. به گزارش ایلنا، لحظاتی پیش خبری مبنی بر مرگ یک صیاد و مصدوم شدن دو نفر دیگر به علت انفجار خط لوله گاز منتشر شد.  در این خبر آمده بود که این انفجار؛ ناشی از نشت خط انتقال گاز به یکی از شرکت‌های نفتی فعال در تالاب هورالعظیم بوده که یک کشته و ٢مصدوم برجای گذاشته است. در پی این حادثه رئیس HSE شرکت متن ضمن تکذیب وجود هر نوع خط لوله گازی در منطقه هورالعظیم تاکید کرد: در طول 48 ساعت گذشته در غرب کارون هیچگونه حادثه انفجار و یا ترکیدگی در خطوط لوله و چاه‌ها نداشته‌ایم.
سلامت,"هر زمان که واژه نیشگون را می شنویم به طور معمول می دانیم که با شرایط خوبی مواجه نیستیم. پس جای شگفتی نیست که عصب باریکش یا زیر فشار (Pinched Nerve) نیز شرایطی ناخوشایند در نظر گرفته شود. به گزارش گروه سلامت به نقل از "" ""، یک عصب باریکش زمانی رخ می دهد که عاملی موجب فشار بیش از حد روی یکی از اعصاب انسان شود که از آن جمله می توان به استخوان، غضروف، عضلات یا تاندون های اطراف عصب اشاره کرد. این اختلال توانایی عصب برای ارائه عملکرد درست را کاهش داده و موجب درد و علائم ناخوشایند دیگری می شود که می تواند احساسی گیج کننده را در فرد ایجاد کند. دلایل متعددی وجود دارند که ممکن است موجب یک عصب باریکش شوند زیرا اساسا هر چیزی که روی اعصاب انسان فشار وارد کند می تواند به بروز این شرایط منجر شود. از دلایل بالقوه بروز عصب باریکش می توان به آسیب دیدگی، ابتلا به یک بیماری مانند ، و استرس جسمانی در یکی از بخش های بدن که از کار تکراری ناشی می شود، اشاره کرد. بارداری نیز می تواند خطر وقوع یک عصب باریکش را افرایش دهد زیرا افزایش وزن می تواند مسیرهای عصبی را متورم کرده و اعصاب را زیر فشار قرار دهد. دیابت یکی دیگر از عوامل خطرآفرین محسوب می شود زیرا این بیماری سطوح قند و چربی در خون انسان را افزایش می دهد که می تواند به اعصاب و رگ های خونی تغذیه کننده آنها آسیب وارد کند. اگر عصب برای مدتی کوتاه زیر فشار قرار داشته باشد به طور معمول با از بین رفتن عامل فشار از طریق استراحت و درمان، شرایط فرد نیز بهبود می باید، اما اگر به این شرایط رسیدگی نشود، فرد ممکن است با علائم مزمن و حتی آسیب عصبی دائمی مواجه شود. اگر با علائمی مواجه هستید که در کوتاه مدت از بین نمی روند، مراجعه به پزشک برای بررسی دقیق شرایط همواره بهترین گزینه است. از آنجایی که یک عصب باریکش می تواند در هر قسمتی از بدن انسان ظاهر شود، شما می توانید علائم را در تمام آن قسمت احساس کنید. اما علائم این شرایط با توجه به مکان عصب زیر فشار اغلب در دست ها، و پاها پدیدار می شوند. در ادامه با شایع‌ترین علائم عصب باریکش بیشتر آشنا می شویم. سه نوع عصب اصلی در بدن انسان وجود دارند که شامل اعصاب حسی، مسئولیت احساس کردن را بر عهده دارند، اعصاب حرکتی، حرکات ارادی عضلات را کنترل می کنند، و اعصاب خودمختار، کنترل عملکردهای خودکار اندام ها مانند تعریق، تنظیم و تنفس را بر عهده دارند، می شوند. وظیفه اعصاب انتقال سیگنال ها از یک نقطه به نقطه دیگر بدن است. در نتیجه، هر چیزی که سیگنال را مسدود کند موجب بروز علائمی می شود. احساس سوزن سوزن شدن به طور معمول به معنای آن است که یک عصب حسی زیر فشار قرار گرفته است. این شرایط بیشتر با جریان خون ضعیف به عصب به واسطه فشار مرتبط است. کاهش جریان خون به عصب موجب می شود تا سلول های عصبی اکسیژن کافی دریافت نکنند، از این رو توانایی عصب برای ارائه عملکرد درست کاهش می یابد. بی حسی یا کاهش احساس در اندام ممکن است تا زمانی که فشار از بین نرفته و جریان خون به حالت عادی بازنگردد، ادامه یابد. اگر به طور معمول هنگام نشستن یا استراحت دادن به دست ها به روشی خاص با به خواب رفتن اندام مواجه می شوید، تغییر حالت و تحرک می تواند به بهبود این شرایط کمک کند زیرا زیر فشار قرار گرفتن موقتی عصب می تواند دلیل آن باشد. اما اگر این شرایط به ناگاه و بدون دلیل مشخص رخ می دهد مراجعه به پزشک برای بررسی دقیق شرایط و شناسایی این که چه چیزی به عصب فشار وارد می کند بهترین گزینه است. این شرایط می تواند به واسطه ملتهب شدن یا زیر فشار قرار گرفتن چیزی در نزدیکی عصب رخ دهد یا خود عصب ملتهب شده باشد. بدن از این طریق هشدار می دهد که مشکلی وجود دارد. همچنین ممکن است درد را نه در قسمتی که عصب زیر فشار قرار گرفته، بلکه در جایی که عصب به پایان می رسد، مانند قسمت پایینی پا یا دست احساس کنید. ضعف عضلانی به طور معمول نشانه ای از زیر فشار قرار گرفتن یکی از اعصاب حرکتی، آنهایی که پیام ها را از مغز به عضلات منتقل می کنند، محسوب می شود. به طور معمول این شرایط نشان می دهد که عضله متصل به عصب دستورات لازم برای ارائه عملکرد درست خود را دریافت نمی کند. باید به این مساله توجه داشت که علائم مذکور می توانند به واسطه شرایط پزشکی دیگر مانند ، حمله قلبی، بیماری ام اس، و تشنج نیز شکل بگیرند. به غیر از مواردی که از دلیل بروز آن آگاه هستید، مانند زمانی که برای مدتی طولانی چهار زانو نشسته و پای شما به واسطه زیر فشار قرار گرفتن عصب خواب رفته است، در موارد دیگر باید برای ارزیابی دقیق شرایط به پزشک مراجعه کنید، به ویژه اگر با علائم دیگری مانند تنگی نفس و دشواری در تنفس مواجه هستید."
حوادث,ساعت‌۲:۳۰ بامداد چهارشنبه چهاردهم مهر مأموران کلانتری‌۱۰۹ بهارستان گزارش قتل مرد میانسالی را به قاضی حبیب‌الله صادقی، بازپرس ویژه قتل دادسرای امور جنایی تهران اطلاع دادند. مأموران پلیس اعلام کردند دقایقی قبل مردی با اداره پلیس تماس گرفته و اعلام کرد که برادرش در کارگاه طلاسازی نزدیکی محله‌صفی علی‌شاه به طرز مشکوکی فوت کرده‌است. بدین ترتیب تیمی از مأموران کلانتری راهی محل شدیم که پس از گشودن در زیر زمین خانه قدیمی با جسد مرد ۵۶ ساله‌ای به نام حبیب روبه‌رو شدیم که با اصابت دو گلوله به سر و قفسه سینه به قتل رسیده بود. با اعلام این خبر بازپرس ویژه قتل دادسرای امور جنایی تهران همراه تیمی از کارآگاهان اداره‌دهم پلیس‌آگاهی در محل حادثه تحقیقات خود را آغاز کردند. بررسی‌ها حکایت از آن داشت خانه قدیمی که به دو بخش کارگاه کیف‌سازی و کارگاه طلاسازی تقسیم شده متعلق به حبیب است که وی علاوه بر مالک بودن این دو کارگاه با خودرواش مسافرکشی هم می‌کرده است. همچنین مشخص شد حبیب ۱۵‌سال قبل کارگاه کیف‌سازی را راه‌اندازی کرده و مدتی قبل هم کارگاه طلاسازی را راه‌اندازی می‌کند که هر چند روز یک‌بار به کارگاه طلاسازی مراجعه و سفارش مشتریانش را آماده می‌کرده‌است. بررسی‌های محل حادثه هم حکایت از آن داشت عامل یا عاملان قتل پس از حادثه مقداری طلا سرقت کرده‌اند. برادر مقتول که موضوع را به مأموران پلیس خبر داده‌بود، گفت: برادرم ۱۵‌سال است که کارگاه کیف‌سازی دارد و مدتی قبل هم در کنار کارگاه کیف سازی‌اش کارگاه طلاسازی هم راه اندازی کرد. چند روز قبل خانواده برادرم برای تفریح به یکی از شهر‌های شمالی رفتند و قرار بود آخر هفته دوباره به تهران برگردند و برادرم در این چند روز تنها بود. او به من گفته بود که سه سفارش طلا به مقدار ۱۱۵‌گرم از مشتریانش گرفته‌است و می‌خواهد به کارگاه طلاسازی برود و سفارش مشتریانش را آماده‌کند. ساعتی قبل برای انجام کاری چند باری با تلفن همراه برادرم تماس گرفتم که جواب نداد و بعد هم خاموش شد. نگران شدم و به محل کارگاه طلاسازی‌اش آمدم، چون خبر داشتم که سفارش مشتریانش را آماده می‌کند. وقتی جلوی کوچه رسیدم دیدم تاکسی‌اش کنار کوچه پارک است. تعجب کردم، چون همیشه برادرم تاکسی‌اش را به نزدیک کارگاه می‌برد و در آنجا پارک می‌کرد. به سرعت خودم را به خانه قدیمی رساندم که هر چقدر زنگ زدم در را باز نکرد و در نهایت با کلید یدکی که داشتم در را باز کردم و وارد حیاط شدم. هر چقدر برادرم را صدا زدم جواب نداد که شیشه دریچه هواکش را شکستم و چراغ قوه تلفن همراهم را به طرف کارگاه گرفتم و دیدم برادرم کنار رختکن نزدیکی حمام کارگاه افتاده‌است که بلافاصله با آتش‌نشانی و اداره پلیس تماس گرفتم و درخواست کمک کردم. وی ادامه داد: وقتی آتش‌نشانی و مأموران پلیس رسیدند در ورودی را تخریب کردیم و وارد کارگاه شدیم که دیدیم برادرم با شلیک دو گلوله به قتل رسیده است. در بررسی‌ها هم متوجه شدیم که ۱۱۵ گرم طلای سفارشی مشتریانش و تلفن همراهش هم سرقت شده است. همزمان با انتقال جسد به پزشکی قانونی برای انجام آزمایش‌های لازم، بازپرس جنایی به مأموران پلیس دستور داد همزمان با تحقیق از همسایه‌ها و اهالی آن محل، دوربین‌های مداربسته نزدیکی محل حادثه را بررسی و عامل یا عاملان قتل مرد طلاساز را شناسایی و دستگیر کنند. تحقیقات درباره این حادثه ادامه دارد.
حوادث,ایران نوشت: نیمه شب 28 دی سال گذشته اسماعیل کیهانی مقدم، مقابل خانه‌اش واقع در عظیمیه کرج، قربانی اسیدپاشی مرد ناشناسی شد و از چند ناحیه صورت، دست و بدن بشدت سوخت.  در پی این واقعه پلیس در جریان ماجرا قرار گرفت و بررسی‌های فنی انجام شد اما تاکنون پلیس آگاهی به سرنخ قابل توجهی دراین باره دست نیافته و تحقیقات تخصصی ادامه دارد. شب حادثه چه گذشت؟  مهندس جوان آن شب تازه از مراسم چهلم پدر همسرش برگشته بود و هنوز از حال و هوای حزن و اندوه مراسم خارج نشده بود که زنگ خانه به صدا درآمد و دلشوره‌ای به دل اسماعیل افتاد. درآن نیمه شب، خانواده کیهانی منتظر هیچ‌کس نبودند.  با این حال دختر 15 ساله اسماعیل خواست آیفون را جواب بدهد که پدربا نگرانی به دخترش گفت: دیروقت است بگذار خودم جواب می‌دهم. از پشت آیفون صدای ضعیفی به گوش رسید: «... منزل آقای کیهانی مقدم...؟ آقا اسماعیل یک لحظه بیا پایین، کار کوچکی با شما دارم.»مهندس جوان در جواب گفت: «متأسفانه شما را نمی‌شناسم لطفاً خودتان را معرفی کنید.» شخص ناشناس به آرامی و البته با لحنی محترمانه گفت: «از بستگان دور شما هستم چند لحظه‌ای بیشتر مزاحمتان نمی‌شوم.» بعد از این مکالمه کوتاه اسماعیل با تعجب به پایین ساختمان رفت. در را به آرامی باز کرد و تنها یک سؤال شنید: آقا اسماعیل؟! ..وهمان موقع مرد ناشناس بلافاصله ظرف اسید را که پشتش پنهان کرده بود به یکباره بیرون آورد و در یک چشم برهم زدن محتویاتش را به صورت اسماعیل پاشید و بلافاصله سوار خودروی نقره ای‌اش شد و فرار کرد.اسماعیل در عین ناباوری در حالی که بشدت می‌سوخت به سمت راهرو خانه رفت و با فریادهای سوختم، سوختم اهالی ساختمان وخانواده‌اش را به پایین خانه کشاند. اما صدای سوختم سوختم‌های او گواهی می‌داد که اسید کارش را کرده... چشم چپ، بخشی از صورت، گردن، دست‌ها و پاهایش با اسید سوخته بود. این درحالی بود که او و خانواده‌اش بشدت ازاین ماجرای هولناک شوکه بودند.خانواده‌اش بلافاصله او را به بیمارستان رساندند اما پزشکان پس ازبررسی‌ها ومعاینات لازم اعلام کردند بسیاری از قسمت‌های صورت و بدنش دچار آسیب جدی شده‌اند. بعد از آن مأموران پلیس همزمان با بررسی صحنه جرم و شنیدن اظهارات قربانی اسیدپاشی به تحقیق دراین باره پرداختند. پسر بچه 12 ساله‌ای که یکی از شاهدان اصلی حادثه بود در چند جمله‌ای که به پلیس گفت، سرنخ‌هایی هرچند اندک در اختیار مأموران گذاشت.در ادامه نیزمشخص شد خودروی اسیدپاش ناشناس، یک پژو 206 نقره‌ای بوده که خود او از عصر داخل کوچه و در خودرواش نشسته بود و انتظار می‌کشید تا مهندس جوان و خانواده‌اش به خانه بازگردند. مهرنوش کیهانی، خواهر قربانی اسیدپاشی نیز به خبرنگار «ایران» گفت: «متأسفانه با گذشت چند ماه ازاین فاجعه هولناک، تاکنون به هیچ نقطه مثبتی در خصوص شناسایی متهم نرسیده‌ایم. حتی اظهارات برادرم و شاهد نوجوان، هم سرنخ مؤثری به پلیس نداده و کارآگاهان در جست و جوی سرنخ تازه‌ای برای دستگیری اسیدپاش فراری هستند. در حال حاضر کارهای بیمارستانی برادرم را من، مادرم و پدرم پیگیری می‌کنیم و امور مربوط به شکایت را همسر برادرم در اختیار گرفته است. به هرحال این جنایت به طور قطع داستانی پشت پرده دارد که همچنان پنهان مانده است.» خواهر مهندس جوان درپایان گفت: «معمولاً بیشتر قربانیان اسیدپاشی به نوعی با مسائل عاطفی یا ناموسی در ارتباط هستند اما باید انتظار کشید و دید که آیا پلیس آگاهی سرنخ جدیدی را در خصوص این حادثه رازآلود پیدا خواهد کرد یا نه؟.با این حال امیدواریم معمای این ماجرا که زندگی برادرم و همگی ما را نابود کرده است هرچه زودتر روشن شود.»
سیاسی,"چهره سیاسی اصلاح‌طلب گفت: هرگاه اصلاح‌طلبان از صحنه انتخابات به ویژه از طریق مکانیزم استصوابی خارج شدند، اصولگرایان در درون خودشان بایکدیگر دچار مشکل و اختلاف شدند و نتوانستند به وحدت برسند. بنابراین اصلاح طلب هراسی ابزار گردهمایی و اجتماع آنها است. ""محمود میرلوحی""، چهره سیاسی اصلاح‌طلب در گفتگو با ""نواندیش"" در پاسخ به این سوال که اختلافات و در عین حال روند رسیدن به وحدت در جریان اصولگرایی، با توجه به سهم‌خواهی طیف‌هایی چون پایداری‌ها را چگونه ارزیابی می‌کنید؟ گفت: اصولگرایان به خاطر فرصت و مزیتی که شورای نگهبان و نظارت استصوابی در اختیارشان گذاشته به معنای واقعی آنگونه که باید رفتارشان با افکار عمومی و رأی ‌دهندگان، همیشه تابع یک سلسله مسائل غیر حقیقی است. در مقابل اما جریان اصلاحات تکلیفش مشخص است و با مردم و رأی مردم سر و کار دارد و از این رو می‌خواهد با زبان مردم سخن بگوید و با ابزار و مکانیزم‌های سیاسی، معمول و علمی با افکار عمومی مواجه شود اما آنها همواره یک سری امکانات و فرصت‌هایی را در اختیار داشته‌اند. او افزود: به رغم اینها، هرگاه که اصلاح‌طلب‌ها از صحنه انتخابات به ویژه از طریق مکانیزم استصوابی خارج شدند، اصولگرایان خودشان هم دچار مشکل و اختلاف شدند و نتوانستند به وحدت برسند. بنابراین می‎توان گفت به نوعی اصلاح طلب هراسی ابزار گردهمایی و اجتماع آنها است وقتی جریان اصلاحات از صحنه کنار می‌رود آنها دچار اختلاف می‌شوند. به عنوان مثال در دوران احمدی نژاد اصولگرایان تصور می‌کردند شرایط تک‌صدایی فراهم است اما آنچنان با یکدیگر درگیر شدند که آن یکشنبه سیاه مجلس را رقم زدند بنابراین در حال حاضر خودشان به جان هم افتاده‌اند. این عضو حزب اتحاد ملت ادامه داد: حال اگر اصلاحات به صحنه بیاید اصولگرایان می‌توانند همانطور که تاکنون عمل کرده‌اند عمل کنند به قول آقای توکلی که گفتند در سال ۸۸ نمی‌خواستم به احمدی نژاد رأی بدهم ولی...!، متاسفانه این اماها، اغلب تصمیمات اصولگرایان را احاطه کرده است وضعیتی که هم اکنون هم حاکم است. این عضو شورای شهر تهران عنوان کرد: در انتخابات ۹۸، ما ظاهر ماجرا را دیدیم و در نتیجه خروجی آن یک لیست بود اما همه گفته ها و مباحث اصولگرایان در شب انتخابات را خودشان بهتر می‌دانند مبنی بر این که آنجا چه گفته‌اند که این لیست واحد نوشته شد و بعد از تشکیل مجلس هم شاهدیم که هنوز هم اختلافات پابرجاست و در حال حاضر هم این وضعیت حاکم است اگر شانس با اصولگرایان همراه باشد و فضا فضای رقابتی شود شاید اصولگرایان هم به یک وحدت مانند سال ۹۶ برسند اگر نه، فضا، فضای رقابتی شکل نگیرد و اصلاحات نتواند به صحنه بیاید و اصولگرایان با خودشان به رقابت بپردازند همانگونه که الان شاهد هستیم کاری از پیش نخواهند برد. میرلوحی خاطرنشان کرد: همه آنهایی که یک روزی از جامعتین با قداست یاد می‌کردند در حال حاضر شاهدیم که درباره جامعه روحانیت مبارز از چه ادبیاتی استفاده می‌کنند از جمله شورای وحدت، شورای ائتلاف و جامعه روحانیت. بنابراین به نظر می‌رسد در جریان اصولگرایی، مسائل و چالش‌های مربوط به وحدت و ائتلاف واقعی و جدی است اما اصلاح‌طلبان درست است که دارای چالش‌ها اساسی در انتخابات هستند و مهمترین چالش آنها چالش نظارت استصوابی و شورای نگهبان است اما در درون خودشان و در گفتگویی با مردم بهتر می توانند عمل کنند بنابراین اگر اصلاح‌طلبان از چالش نظارت استصوابی و شورای نگهبان عبور کنند شاید بتوان انتخابات پرشور و با مشارکت حداکثری فراهم کرد که چندان دور از ذهن و دور از دسترس نیست."
ورزشی,پرویز مظلومی ضمن آرزوی موفقیت برای تیم ملی فوتبال جوانان ایران از این تیم خداحافظی کرد.
سلامت,سرطان سینه شایع‌ترین نوع سرطان در زنان است و سالانه حدود دو میلیون نفر در سراسر جهان به آن مبتلا می‌شوند. غربالگری منظم و تشخیص به موقع مهم‌ترین عوامل موفقیت در درمان این بیماری است. سرطان سینه بیشترین آمار مرگ و میر ناشی از سرطان را به خود اختصاص داده است. بر اساس آخرین آمار منتشر شده از سازمان جهانی بهداشت : - سرطان سینه شایع‌ترین سرطان در زنان است. - سالانه حدود ۲.۱ میلیون زن به سرطان سینه مبتلا می‌شوند. - سرطان سینه بیشترین عامل مرگ و میر سرطان در بین زنان را به خود اختصاص داده است. - در سال ۲۰۱۸ میلادی ۶۲۷ هزار زن بر اثر سرطان سینه جان خود را از دست دادند. - سرطان سینه ۱۵ درصد آمار مرگ و میر زنان بر اثر سرطان را به خود اختصاص می‌دهد. - نرخ ابتلا به سرطان سینه در سراسر جهان رو به افزایش است. - غربال‌گری منظم و تشخیص به موقع مهم‌ترین عوامل موفقیت در درمان است. به رشد کنترل نشده سلول‌های پوشش داخلی مجرای شیری یا لوبول، سرطان سینه گفته می‌شود. هر سینه از ۱۵ تا ۲۰ بخش به نام لوب تشکیل شده که به صورت خوشه‌ای در کنار هم قرار دارند. لوب‌ها مجموعه‌ای از غدد شیری هستند. هر لوب از بخش‌های کوچک‌تری به نام لوبول تشکیل شده است. سرطانی که از لوبول آغاز شود، سرطان لوبولار نامیده می‌شود. سرطان سینه در زنان شایع‌تر است، گرچه احتمال ابتلای مردان نیز به سرطان سینه وجود دارد. سرطان سینه در مردان تقریبا نادر است و یک درصد از تمام موارد ابتلا را شامل می‌شود. اطلاعات زیادی در مورد سرطان سینه در مردان در دست نیست؛ ولی بر اساس آمار جدید شیوع این بیماری در مردان طی چند دهه اخیر افزایش یافته است. مطالعات جدید محققان کلینیک مایو نشان می‌دهد تفاوت‌هایی بین بیولوژی تومور سینه زنان و مردان وجود دارد. این مطالعه نشان می‌دهد تومور سینه در مردان معمولا در سنین بالا رخ می‌دهد و تومور تمایل بیشتری برای حرکت به سمت غدد لنفاوی دارد و از این رو درمان را مشکل‌تر می‌کند. تمام این موارد نشان می‌دهد ممکن است درمان به روش‌های مشابه تومور در زنان برای مردان کارآمد نباشد. این نتایج در نشریه «سرطان» Cancer منتشر شده است. ماموگرافی، سونوگرافی و معاینه بالینی سینه مهم‌ترین روش‌های غربالگری هستند. انجام ماموگرافی سالانه پس از چهل‌سالگی ضروری است. در سرطان فاکتورهای مهمی از جمله ژنتیک دخیل هستند که غیر قابل اجتنابند، ولی با انتخاب سبک زندگی سالم،‌ کاهش وزن، ورزش منظم، دوری از سیگار و الکل از جمله مهم‌ترین راهکارهای پیشگیری هستند. از طرفی برخی افراد بیشتر در معرض سرطان سینه قرار دارند. سن، عوامل ژنتیکی و سابقه فامیلی، هورمون درمانی، بافت متراکم سینه، توده‌های خوش‌خیم سینه و پروتز سینه از جمله مهم‌ترین عوامل خطر این عاضه هستند. ممکن است رشد تومور سینه کاملا بدون علامت باشد، ولی شایع‌ترین علایم سرطان سینه عبارتند از : - وجود توده در هر ناحیه از سینه و زیر بغل تومورهای مربوط به سرطان سینه معمولا بدون درد هستند. این توده‌ها در سونوگرافی و ماموگرافی مشاهده می‌شوند بنابراین لازم است به محض مشاهده توده، به پزشک مراجعه شود. - تورم در ناحیه زیر بغل - درد یا حساسیت در سینه گرچه توده سینه معمولا بدون درد است، ولی می‌تواند باعث حساسیت و درد در ناحیه سینه شود. - مسطح شدن یا فرو رفتگی در سطح سینه - هر گونه تغییر شکل، رنگ و اندازه در سینه - تغییر دمای پوست ناحیه سینه - تغییر شکل نوک سینه و احساس فرو رفتگی، خارش و سوزش در این ناحیه - ایجاد بثورات پوستی در ناحیه سینه - هر گونه ترشح روشن یا خونی از سینه جراحی، پرتو درمانی، هورمون درمانی و شیمی‌درمانی از اصلی‌ترین روش‌های درمان هستند. در برخی موارد و در صورت گسترش نیافتن تومور، به تشخیص پزشک پرتو درمانی کفایت می‌کند. یکم تا سی و یکم اکتبر، به منظور آگاهی ار روش‌های پیشگیری، علائم و درمان سرطان سینه، ماه آگاهی از سرطان سینه نام گرفته است.
فرهنگی/هنری,آمار فروش فیلم‌های روی پرده تا ۳۰ آبان‌ ماه نشان می‌دهد که برخی از سینماهای کشور یا تعطیل هستند یا اصلا مخاطبی ندارند. به گزارش ایسنا، سامانه رسمی فروش فیلم‌های سینمایی آخرین آمار خود را تا پنجشنبه (۳۰ آبان‌ماه) به‌ روزرسانی کرده و این آمار علاوه بر افت فروش فیلم‌ها، کم شدن تعداد سینماهای نمایش‌دهنده فیلم‌ها را نیز ثبت کرده که برخی صاحبان فیلم‌ها نیز به صورت غیررسمی به این مسئله اشاره دارند. بر این اساس در میان فیلم‌هایی که به تازگی اکرانشان شروع شده بود، فیلم کمدی «مطرب» به کارگردانی مصطفی کیایی به جمع فروش حدود ۹ میلیارد و ۸۰۰ میلیون تومان با بیش از ۷۶۰ هزار نفر مخاطب رسیده، در حالی که از یک هفته قبل که جامعه شرایطی ناآرام همراه با قطع اینترنت داشت، با افت مخاطب و فروش روبرو شد. این فیلم پنج‌شنبه هفته گذشته ۱۴۶ سالن سینما را در اختیار داشت اما در سامانه فروش سینما برای شب گذشته تعداد کمتری سینما درج شده است. البته این اتفاق برای دیگر فیلم‌ها نیز رخ داده است. فیلم «سمفونی نهم» محمدرضا هنرمند هم که مانند دیگر فیلم‌ها از ناآرامی‌های اخیر و قطعی اینترنت تاثیر گرفته، تاکنون بیش از ۳۶۴ میلیون تومان فروش و ۲۷ هزار نفر مخاطب داشته است. دیگر فیلم کمدی این روزهای سینما، «چشم و گوش بسته» به کارگردانی فرزاد موتمن است که تعداد سینماهای آن نیز نسبت به یک هفته قبل کمتر شده است. این فیلم تا به حال حدود ۲ میلیارد و ۲۹۰ میلیون تومان فروخته و حدود ۱۷۶ هزار نفر هم تماشاگر داشته است. اما در بین سه فیلم کودک روی پرده، «منطقه پرواز ممنوع» امیر داسارگر وضعیت بهتری نسبت به بقیه دارد. این فیلم حدود نیم میلیون تومان فروش داشته و نزدیک به ۷۰ هزار نفر هم به تماشای آن نشسته‌اند. همچنین فیلم «تورنادو» به کارگردانی سید جواد هاشمی تاکنون فروش بیش از ۲۴۹ میلیون تومان را با حدود ۲۵ هزار نفر مخاطب ثبت کرده است. انیمیشن «بنیامین» محسن عنایتی نیز که حدود ۳۰ هزار نفر تماشاگر داشته، تا به حال ۲۵۰ میلیون تومان فروخته است. در این بین فیلم «خانه پدری» کیانوش عیاری که از ابتدای اکرانش در تعداد سینماهای محدودی نمایش داده می‌شد، به فروش بیش از یک میلیارد تومان و با تعداد حدود ۶۲ هزار نفر تماشاگر رسیده است. آمار و ارقام این گزارش طبق اطلاعات سامانه فروش سینما تا ساعت ۱۳ است. انتهای پیام
سلامت,"بدون در نظر گرفتن این که کجا زندگی می کنیم، تقریبا تمام کشورهای جهان درگیر مبارزه با بیماری کووید-19 هستند. افزون بر دستورالعمل های چگونگی قطع زنجیره گسترش بیماری، کارشناسان همچنان درباره مشکلات سلامت زمینه ای و افزایش خطر ابتلا به بیماری کووید-19 هشدار می دهند. به گزارش گروه سلامت به نقل از "" ""، زمانی که موضوع مطرح می شود، اگرچه سن می تواند به میزان جزئی در میزان خطر ابتلا به بیماری تاثیرگذار باشد، اما سلامت قلب و رگ های خونی نقش مهمی در این زمینه ایفا می کند. به گفته کارشناسان، یک فرد 75 ساله سالم پس از ابتلا به بیماری کووید-19 نسبت به فردی 60 ساله مبتلا به مشکلات قلبی مزمن، از شانس به مراتب بهتری برای بقا برخوردار است. بیماری قلبی یک عامل خطر اصلی محسوب می شود و می تواند موارد زیر را شامل شود: - سابقه یک حمله قلبی - - ریتم های نامنظم قلب - بیماری سرخرگ محیطی - فشار خون بالا برخی شرایط دیگر نیز می توانند خطر بیماری قلبی و تضعیف رگ های خونی را افزایش دهند که از آن جمله می توان به موارد زیر اشاره کرد: - کلسترول بالا - - پیش دیابت به بیان دیگر، مشکلاتی که می توانند به سلامت قلب آسیب برسانند، نقطه ضعفی هستند که کروناویروس جدید می تواند از آنها سوء استفاده کند. افرادی که به این قبیل مسائل سلامت مبتلا هستند باید هوشیارتر بوده و در حال حاضر، مراقبت بیشتری از خود داشته باشند. برای مراقبت از سلامت خود در برابر بیماری کووید-19، در ابتدا باید به دستورالعمل هایی که مقامات بهداشت و سلامت برای پیشگیری و کاهش خطر  ابتلا به این بیماری ارائه کرده اند، توجه داشته و آنها را رعایت کنید. شستشوی منظم دست ها با آب و صابون، پرهیز از لمس صورت، درآوردن کفش ها و قرار دادن آنها بیرون از خانه، ضدعفونی کردن سطوحی که زیاد با آنها در تماس هستید و استفاده از ماسک از جمله مواردی هستند که طی چند وقت اخیر برای پرهیز از ابتلا به بیماری کووید-19 زیاد شنیده اید. اما اگر به یک بیماری زمینه ای مبتلا هستید، پشتیبانی از سلامت قلب اهمیت ویژه ای دارد. کروناویروس جدید به ریه ها حمله می کند و این شرایط فشار مضاعفی را بر قلب برای پمپاژ خون سرشار از اکسیژن در سراسر بدن وارد می کند. برخی مواد مغذی می توانند به تقویت سلامت قلب کمک کنند که از جمله مهم‌ترین آنها می توان به موارد زیر اشاره کرد: توانایی خود در کمک به پشتیبانی از سلامت رگ های خونی و جریان خون سالم را نشان داده است. ویتامین K2 فواید قابل توجهی را در این زمینه ارائه می کند. در سال 1998، سه دانشمند برای اکتشافات خود پیرامون اکسید نیتریک، مولکولی که به طور طبیعی در اندوتلیوم، دیواره داخلی سرخرگ ها تولید می شود، برنده جایزه نوبل شدند. اکسید نیتریک سیگنال هایی را به سرخرگ ها ارسال می کند تا برای دریافت جریان خون منبسط شده و سپس دوباره منقبض شوند که به حفظ گردش خون سالم و سطوح فشار خون در یک محدوده عادی کمک می کند. پژوهش ها نشان داده اند که در 70 سالگی تولید اکسید نیتریک تا 75 درصد کاهش می یابد. مقادیر مناسب از ال-آلرژنین به بدن در تولید اکسید نیتریک مورد نیاز برای پشتیبانی از سلامت سرخرگ ها کمک کرده، از سلامت اندوتلیوم پشتیبانی کرده و  به حفظ سطوح سالم اکسید نیتریک کمک می کند. ناتوکیناز آنزیمی است که به تقویت جریان خون کمک می کند. بیش از 17 مطالعه، از جمله آزمایش هایی با حضور سوژه های انسانی در ژاپن و آمریکا نشان داده اند که ناتوکیناز در تقویت سلامت گردش خون موثر بوده است. مطالعات بسیاری نشان داده اند که برای سلامت قلبی‌عروقی مفید است. به عنوان مثال، این ماده توانایی خود در پشتیبانی از سلامت سلولی، کمک به حفظ سطوح فشار خون در محدوده ای عادی، پشتیبانی از حافظه و مبارزه با رادیکال های آزاد را نشان داده است. کوآنزیم کیو10 موجب تقویت انرژی سلولی، از جمله در سلول های قلب می شود. متاسفانه، تولید کوآنزیم کیو10 از حدود 20 سالگی به بعد شروع به افت کرده و سطوح آن تا 60 سالگی به میزان قابل توجهی کاهش می یابد. مصرف مکمل روشی ساده برای تامین نیاز روزانه به این ماده است. به خاطر داشته باشید که سلامت قلب شما می تواند نقش مهمی در مقابله با عوارض جدی ناشی از بیماری کووید-19 داشته باشد. از این رو، انجام هر کاری که با پشتیبانی از سلامت بدن و تقویت توانایی آن برای مبارزه با عفونت می تواند به کاهش خطر بیماری کمک کند، اهمیت ویژه ای دارد. ----------------------------------"
حوادث,کانون اصلی این زلزله در شمال شرق ایالت ویکتوریا، حدود ۱۳۰ کیلومتری شهر « ملبورن » دومین شهر بزرگ استرالیا گزارش شده است. این زلزله حدودا ۲۰ ثانیه طول کشیده است. در پی وقوع این زلزله، دستور تخلیه برای ساختمان های شهر ملبورن نیز صادر شده است.
ورزشی,رئیس هیات مدیره باشگاه تراکتورسازی اعلام کرد که صادقیان به عنوان مدیرعامل این باشگاه انتخاب شد. عباس الیاسی رئیس هیات مدیره باشگاه فرهنگی ورزشی اقتصادی تراکتور، طی حکمی غلامرضا صادقیان را به صورت رسمی به عنوان مدیرعامل جدید باشگاه معرفی کرد. با اعلام عباس الیاسی رییس هیات مدیره باشگاه تراکتورسازی، غلامرضا صادقیان به عنوان مدیرعامل این باشگاه انتخاب شد. الیاسی رییس هیأت مدیره باشگاه تراکتورسازی با اشاره به سوابق ورزشی و اقتصادی غلامرضا صادقیان اظهار داشت: او در هیات مدیره باشگاه گسترش فولاد حضور داشته و در مجموعه‌های مختلف اقتصادی نیز مدیریت کرده‌است. وی ادامه داد: شرایط تراکتورسازی متفاوت شده و امروز بازیکنان شاخص آرزوی حضور در این تیم را دارند. وی عدم ثبات مدیریتی را یکی از مشکلات تراکتور در فصل گذشته دانست و یادآور شد: سال گذشته به‌دلیل محدودیت‌هایی که از جهت نبود فرصت کافی برای برنامه ریزی و اقدامات مدنظر داشتیم نتوانستیم به نحو مطلوب عمل کنیم و متاسفانه از بابت عدم ثبات مدیریتی نیز ضربه خوردیم و بر همین اساس حساسیت‌مان جهت انتخاب مدیرعامل جدید بیشتر بود.
سیاسی,نمایندگان مجلس در مصوبه‌ای نحوه هزینه کرد مبالغ حاصل از افزایش ۵درصدی تعرفه جریمه های رانندگی در سال ۱۴۰۰ را تعیین کردند.
فرهنگی/هنری,ایران در یکی دو سال اخیر، اقدامات گوناگونی برای تسهیل دوجانبه در صدور ویزا با کشورهای مختلف انجام داده است. به گفته رئیس سابق سازمان میراث فرهنگی، صنایع‌دستی و گردشگری کشور، این تعداد قریب به 28 کشور است. به گزارش دنیای اقتصاد، وضعیت صدور ویزا پیش از این یکی از موضوعاتی بود که برسر راه ورود گردشگر خارجی به کشورمان چالش ایجاد می‌کرد. این موضوع در جهان نیز مساله‌ای مهم تلقی می‌شود. در کشورهایی که تمایل آنان نسبت به پذیرش گردشگران بالا است، همواره تسهیل ویزای ورودی گردشگران یکی از مهم‌ترین مواردی به شمار می‌رود که در دستور کار قرار می‌گیرد. بسیاری از کشورهای جهان این کار را به تنهایی انجام می‌دهند، اما در برخی موارد نیز مناطق مختلف، تسهیل ویزا را برای یک منطقه و به‌صورت گروهی با ایجاد تفاهمی میان کشورهای عضو انجام می‌دهند. این کار در کشورهای جنوب شرقی آسیا (کشورهای آسه‌آن) و برخی کشورهای اروپایی انجام شده است. آفریقا نیز از این تسهیل صدور ویزا غافل نبوده است و تلاش برای ورود گردشگران برای بازدید از کشورهای فقیر و درآمدزایی از این طریق منجر به شکل‌گیری ایده تسهیل ویزا در کشورهای این منطقه شده است. حمایت از تسهیل صدور ویزا از جمله ویزای الکترونیکی و همکاری‌های منطقه‌ای آفریقا در مورد ویزا منجر به مزایای اقتصادی بسیاری برای کشورهایی شده است که دست به این تسهیلات زده‌اند. این موضوع در سال 2014 با مطالعه‌ای که تواما از سوی شورای جهانی سفر و گردشگری و سازمان گردشگری جهانی سازمان ملل متحد انجام گرفت، تایید شد. در این سال، شرق آفریقا در کنار جنوب شرقی آسیا، منطقه کارائیب و اقیانوسیه در میان مقاصدی قرار گرفت که بیشترین میزان باز بودن را از نظر ویزا داشت، اما مناطقی همچون آفریقای مرکزی، آفریقای شمالی و آمریکای شمالی در میان محدودترین بخش‌ها قرار داشتند. با این حال در سال‌های اخیر میزان ورود به کشورها و تسهیل صدور ویزا در سراسر جهان با سرعت مناسبی رو به رشد گذاشته است. بخش‌هایی مانند آسیا، آمریکای لاتین، اروپای شرقی و مرکزی، اروپای مدیترانه شرقی و آفریقا با نرخی در حدود دو برابر رشد مقاصد کشورهای پیشرفته (حدود 4/ 4درصد در سال) رشد ‌کرده‌اند که این رشد را می‌توان تا حدودی به علت ارزش پول پایین‌تر این کشورها در مقابل کشورهای بزرگ‌تر و پیشرفته‌تر نیز دانست. در نتیجه، احتمال می‌رود میزان ورود به کشورها و اقتصادهای نوظهور رفته رفته از میزان گردشگران کشورهای توسعه‌یافته فراتر رود و در سال 2030 حدود 57 درصد از ورود گردشگران بین‌المللی به مقاصد مربوط به اقتصادهای نوظهور باشد. این نسبت در سال 1980 حدود 30 درصد و در سال 2010 47 درصد بود. با این وجود، برخی از مهم‌ترین این کشورها از جمله ترکیه در سال‌های اخیر با بحران‌های زیادی روبه‌رو شده‌اند. به‌رغم مسائل گفته‌شده، آفریقا خواهد توانست از این روند ورود روزافزون گردشگران بین‌المللی منتفع شده و در بسیاری از حوزه‌ها با کسب درآمد و اشتغال‌زایی از تله فقر خارج شود. در سال 2014 آفریقا از 58 درصد از جمعیت جهان ویزای سنتی دریافت می‌کرد اما در همان زمان بالاترین درصد را در میان کشورهایی داشت که بازدیدکنندگان از آن ویزای هنگام ورود به کشور را دریافت می‌کردند. به هر صورت، این عدد در بخش‌های مختلف آفریقا متفاوت است. برای مثال در سال 2014، آفریقای مرکزی در استفاده از ویزای سنتی برای 91 درصد از کل جمعیت جهان، بالاترین نرخ را در آفریقا از این نظر و وابسته بودن به ویزای سنتی داشت. از سوی دیگر، شرق آفریقا پایین‌ترین نسبت را از این نظر در جهان داشت؛ تنها 31درصد از جمعیت جهان برای ورود به این منطقه نیاز به دریافت ویزای سنتی داشتند. ویزای صادر شده در‌هنگام ورود نیز در شرق آفریقا بسیار متداول بود و این منطقه را همراه با جنوب شرق آسیا به دو منطقه برتر دسترسی باز در جهان تبدیل کرده بود. از نظر ویزای الکترونیکی نیز منطقه آفریقای مرکزی پس از منطقه جنوب آسیا و اقیانوسیه اقدامات گسترده‌ای انجام داده بود، هرچند به‌طور کلی میزان استفاده این منطقه از ویزای سنتی بسیار زیاد بود و ویزای الکترونیکی تنها بخش اندکی از گردشگران را پوشش می‌داد؛ یعنی تنها حدود 7 درصد از جمعیت جهان را می‌توانست به‌طور بالقوه تحت پوشش قرار دهد. ویزای سنتی در آفریقای شمالی 85درصد از جمعیت جهان را تحت پوشش قرار می‌دادند و در جنوب آفریقا نیز این میزان بالاتر از 70درصد بود. در سال 2015 این روند با تغییر اندکی همراه بود. ویزای سنتی مورد نیاز در کل آفریقا به 57 درصد از جمعیت جهان کاهش یافت که بیانگر رشد یک درصدی در تسهیل ویزا در کل منطقه آفریقا بود اما همزمان بالاترین رتبه را در میان مناطق از نظر دریافت ویزای هنگام ورود داشت. آفریقای مرکزی برای ورود گردشگرانی از 92 درصد جمعیت جهان ویزای سنتی دریافت می‌کرد که نسبت به سال پیش حتی در تسهیل ویزا کمتر مشارکت کرده بود. شرق آفریقا نیز همچنین از نظر دریافت ویزای سنتی در پایین‌ترین سطوح جهانی قرار داشت و 33 درصد از جمعیت جهان را تحت پوشش ویزای سنتی قرار می‌داد. ویزای هنگام ورود در این کشورها به 52 درصد از جمعیت کشورهای جهان می‌رسید.به این ترتیب همچنان دو منطقه شرق آفریقا و جنوب شرقی آسیا در صدر بازترین کشورهای جهان قرار داشتند. در همین حال، میزان پوشش ویزاهای سنتی در مناطق مختلف آفریقا متفاوت بودند؛ برای مثال در آفریقای شمالی به 84 درصد و در جنوب آفریقا به بیش از 70 درصد می‌رسیدند که بیانگر بهبود وضعیت تسهیل ویزا در آفریقای شمالی است. در قاره آفریقا در سال 2014 بیشترین بازدید و کسب درآمد از محل مخارج گردشگران از کشورها به ترتیب متعلق به مصر، آفریقای جنوبی، مراکش و تونس بوده است و در رده‌های بعدی کشورهایی نظیر اتیوپی، کنیا، موریس، تانزانیا و اوگاندا قرار داشته‌اند. با این حال اگر به میزان رشد گردشگران ورودی به بخش‌های مختلف جهان نگاه کنیم، درمی‌یابیم که کشورهای شرق آفریقا مانند سودان، ماداگاسکار و اتیوپی در سال 2014 در رتبه‌های 4 تا 6 پررشدترین مقاصد گردشگری در قاره آفریقا قرار گرفته بودند؛ امری که گویای عزم این منطقه برای جذب گردشگر و تسهیل ویزا برای دستیابی برای توسعه و کسب درآمد از این طریق است. داده‌های آفریقا نشان می‌دهد شرق آفریقا از نظر مشارکت گردشگری در اشتغال نیز وابسته به بخش گردشگری است. همچنین نگاهی به آمارهای بانک توسعه آفریقا و نهادهای تهیه‌‌کننده آمار برای گردشگری این کشور نشان می‌دهند مشارکت این بخش در تولید ناخالص داخلی کشورهای منطقه شرق آفریقا بسیار قابل‌توجه است و در مقایسه با سایر کشورهای این منطقه نسبت بالایی دارد. تقریبا تمام کشورهای منطقه شرق آفریقا بین 5/ 2 تا بیش از 5 درصد از تولید ناخالص داخلی خود را در سال 2014 با استفاده از گردشگری تامین می‌کردند و با توجه به فقر این قاره و تلاش برای افزایش درآمد و توسعه، سیاست‌های تسهیل ویزا در این منطقه بیش از هر جای دیگری در آفریقا انجام شده است که شکل غالب آن را می‌توان در تسهیل ویزا به هنگام ورود مشاهده کرد. کشورهایی همچون کنیا و اتیوپی در سال 2014 حدود 5 درصد از تولید ناخالص داخلی خود را از طریق گردشگری کسب کرده بودند. درهمین اثنا، رهبران قاره آفریقا در جست‌وجوی راهی برای افزایش اشتغال و توسعه اقتصادی از سیاست‌های تسهیل ویزا استفاده کرده‌اند که می‌تواند اشتغال در این بخش را از 5 درصد به 25 درصد افزایش دهد. کشورهای شرق آفریقا با توجه به آنچه گفته شد درصدد هستند تسهیل ویزای منطقه‌ای را برای رسیدن به اهداف خود در حیطه درآمد و رشد اقتصادی به کار گیرند. از سوی دیگر تلاش‌هایی برای اشتراک ویزا با کشورهای «جامعه توسعه جنوب آفریقا» انجام شده است. ویزای مشترک بین زامبیا و زیمبابوه نیز از جمله این اقدامات به‌شمار می‌رود. کشورهای شرق آفریقا همچنین تلاش‌هایی را برای ایجاد یک ویزای واحد بین کشورهای کنیا، اوگاندا و رواندا انجام داده‌اند. این کار به گردشگران امکان می‌دهد در کنار مرز یک ویزای 3 ماهه با قیمت 100 دلار تهیه کرده و از این کشورها دیدن کنند. پیش از این، نوعی ویزای مشترک نیز در کشورهای حاشیه رود زامبز در سال 1998 ایجاد شده بود که بنیان‌گذاران آن امیدوار بودند با یک ویزای توریستی، گردشگران بتوانند از 15 کشور عضو جامعه توسعه جنوب آفریقا دیدن کنند که خود می‌توانست پیامدهای مثبتی برای گردشگری این کشورها به همراه داشته باشد؛ اما این رویا به تحقق نپیوست. با این حال اکنون تا حدودی این مباحث احیا شده است. تسهیل ویزا بین کشورهایی نظیر زامبیا و زیمبابوه پروژه‌ای است که مباحث مربوط به آن از اواخر سال 2014 آغاز شده است و در صورت موفقیت در آینده نزدیک می‌تواند چنین حرکت‌هایی را در این مناطق افزایش دهد. مرحله اساسی این پروژه، اضافه کردن 3 کشور دیگر به یک ویزای واحد است که به شدت می‌تواند بر اقتصاد و صنعت گردشگری این کشورها اثر بگذارد. این مثال‌ها از جمله نخستین گام‌هایی هستند که در جهت تسهیل ویزا در آفریقا صورت گرفته و منجر به افزایش گردشگران شده‌اند؛ هر چند در ابتدای راه خود هستند. سایر کشورها نیز می‌توانند از این تجربه استفاده کنند و در جهت تقویت گردشگری خود با تسهیل روند صدور ویزا به روش‌های مختلف، تلاش‌هایی صورت دهند.
فرهنگی/هنری,«اوان هنسن عزیز» با داستانی درباره خودکشی یک نوجوان در هفتاد و یکمین مراسم اهدای جوایز تونی به عنوان بهترین موزیکال این دوره انتخاب شد. به گزارش مهر به نقل از ورایتی، در همین حال «اتومبیل کریه‌ای» ساخته آگوست ویلسون نیز که داستان رانندگان تاکسی کولی را در دهه ۱۹۷۰ در پیتسبورگ روایت می‌کند به عنوان بهترین اثر بازسازی شده جایزه برد.   «اوسلو» درامی درباره «اوسلو پیس اکوردز» نیز به عنوان بهترین نمایش در رادیو تلویزیون انتخاب شد. اما اینها تنها برندگان این مراسم نبودند و «هلو، دالی» نیز به عنوان بهترین اثر موزیکال بازسازی شده جایزه دریافت کرد. در مراسم بزرگ امسال سیاست نیز جای خودش را داشت و نامزدها با پوشیدن لباس‌هایی با روبان‌هایی روی یقه لباس خود از «اتحادیه آزادی‌های مدنی آمریکا (ACLU )» و اهدافی که در نبردهای فرهنگی ادامه دار به نقاط عطفی تبدیل شده‌اند، حمایت کردند. این امر در سخنرانی‌های دریافت جوایز نیز نمود داشت. در این مراسم سینتیا نیکسون به عنوان بهترین بازیگر زن در نمایش در اثر «روباه‌های کوچک» ساخته لیلیان هلمن مردم درگیر در مقاومت‌های سیاسی را تحسین کرد. وی گفت این نمایش داستان یک خانواده درنده‌خو و از نظر اخلاقی ورشکسته است که فقط تلاش می‌کنند تا پولدار شوند. او بدون این که مستقیم از کسی نام ببرد به نظر می‌رسید دونالد ترامپ وخانواده وی را در نظر دارد. ربکا تیچمن که جایزه کارگردانی را برای «بیشرمانه» دریافت کرد گفت: این داستانی درباره عشق در دورانی بیشرمانه است و درباره سخن گفتن و هنر.    کوین کلاین که جایزه بهترین بازیگر مرد را برای بازی در «خنده‌دار در حال» دریافت کرد از فرصت برای صحبت درباره «موقوفه ملی برای هنر» و «موقوفه ملی برای علوم انسانی» به عنوان دو سازمانی که با تهدید کاهش بودجه روبه رو هستند استفاده کرد. این مورد در دوره ترامپ و توسط جمهوری‌خواهان در کنگره تعقیب می‌شود. با این حال همه مراسم دیشب به ترامپ مربوط نبود و موضوعی اساسی از فراگیری و شکیبایی نیز در سخنرانی برندگان مشهود بود. «پلات» که برای بازی در نقش یک نوجوان با اختلال اضطراب اجتماعی در «اوان هنسن عزیز» جایزه برد به طورمستقیم به کسانی که این احساس را دارند که از جامعه طرد شده‌اند، پرداخت. لوری متکلاف در این مراسم جایزه بهترین بازیگر زن را برای «خانه عروسک، بخش ۲» برد و پس از سه بار نامزدی که قبل‌تر کسب کرده بود، این بار بر کیت بلانشت، سالی فیلد و لورا لینی غلبه کرد. مایکل ایوانوف نیز جایزه بهترین بازیگر را در بخش نمایش برای «اوسلو» دریافت کرد و موفق شد تا دنی دوویتو را پشت سر بگذارد. گوین کرل اولین جایزه تونی را پس از دو بار نامزدی پیشین به خانه برد. او برای بهترین بازیگر نقش مرد موزیکال برای «سلام، دالی» این جایزه را دریافت کرد. کوین اسپیسی به عنوان مجری مراسم تونی امسال روی صحنه به شوخی با میزبان‌های سال های پیش از جمله هیو جکمن، نیل پاتریک هریس و جیمز کوردن پرداخت. او بخش‌هایی از آوازهای چهار نامزد نمایش موزیکال را روی صحنه اجرا کرد و درباره توییت کردن و تاریخ تونی شوخی‌هایی را به زبان آورد.    او در عین حال در بخشی از مراسم به برادوی و موضوع‌های سنگین آن چون جدایی، خیانت، خودکشی، حرص وآز و درگیری‌های فلسطین ورژیم صهونیستی در فصل نمایش ۱۷-۲۰۱۶ اشاره کرد. او در عین حال در بخشی به تقلید بیل کلینتون و جانی کارسون پرداخت. اما بیشترین خنده را کولبرت از تماشاچیان گرفت که هنگام اهدای جایزه به بهترین اثر موزیکال ترامپ را دست انداخت. برندگان جوایز عبارت بودند از: بهترین نمایش درام: «اوسلو» بهترین اثر موزیکال: «اوان هنسن عزیز» بهترین متن موزیکال: «اوان هنسن عزیز» بهترین موزیک اوریجینال: «اوان هنسن عزیز» بهترین نمایش بازسازی شده: «اتومبیل کرایه‌ای» ساخته آگوست ویلسون بهترین بازسازی موزیکال: «سلام، دالی» بهترین اجرای بازیگر مرد نقش اصلی یک نمایش درام: کوین کلاین برای «خنده در حال حاضر» بهترین اجرا برای بازیگر زن در نقش اصلی در نمایش درام: لوری متکلاف برای «خانه عروسک» بهترین اجرای بازیگر نقش اصلی در نمایش موزیکال: بن پلت برای «اوان هنسن عزیز» بهترین اجرای بازیگر زن نقش اصلی در نمایش موزیکال: بت مدلر برای «سلام، دالی» بهترین اجرای بازیگر مرد نقش بلند در نمایش درام: مایکل آرونوف برای «اوسلو» بهترین اجرای بازیگر زن نقش بلند در نمایش درام: سینتیا نیکسون برای «روباه‌های کوچک» ساخته لیلیان هلمن بهترین اجرای بازیگر مرد نقش بلند در نمایش موزیکال: گوین کریل در «سلام، دالی» بهترین اجرای بازیگر زن نقش بلند در نمایش موزیکال: راشل بی جونز برای «اوان هنسن عزیز» بهترین طراحی برای نمایش درام: نیگل هوک برای «نمایشی که غلط پیش می‌رود» بهترین طراحی برای نمایش موزیکال: میمی لین برای «ناتاشا، پی‌یر و ستاره دنباله‌دار ۱۸۱۲» بهترین طراحی لباس برای نمایش درام: جین گرین‌وود برای «روباه‌های کوچک» ساخته لیلیان هلمن بهترین طراحی لباس برای نمایش موزیکال: سانتو لوکاستو برای «سلام، دالی» بهترین طراحی نور برای نمایش درام: کریستوفر آکرلیند برای «بی شرمانه»  بهترین طراحی نور برای نمایش موزیکال: بردلی کینگ برای «ناتاشا، پی‌یر و ستاره دنباله‌دار ۱۸۱۲» بهترین کارگردانی نمایش درام: ربکا تیچمن برای «بی شرمانه» بهترین کارگردانی برای نمایش موزیکال: کریستوفر اشلی برای «از آن سو بیا» بهترین طراحی حرکات موزون: اندی بلکنبوهلر برای «مقام گروه موسیقی» بهترین ارکستراسیون: آلکس لاکامور برای «اوان هنسن عزیز» اهدای جایزه یک عمر دستاورد در تئاتر به : جیمز ارل جونز اهدای جایزه ویژه تونی به: گرت فرای و پت مالکین طراحان صدای «رویارویی» تونی تئاتر محلی: تئاتر دالاس جایزه تونی ایزابل استیونسون : بایورک لی جایزه تونی برای فوق العاده بودن در تئاتر: نینا لانان وآلن واسر
ورزشی,"همزمان با بازگشایی مجموعه‌های تمرینی فوتبال در انگلیس، لیگ برتر امیدوار است بتواند رقابتهای این لیگ را از تاریخ 19 خرداد از سر بگیرد. به گزارش ""ورزش سه""، درحالیکه باشگاه‌های لیگ برتر انگلیس روز جمعه این هفته در جلسه‌ای مهم شرکت می‌کنند تا درباره شروع مجدد رقابتهای این لیگ از ماه خرداد تصمیم‌گیری کنند، لیگ برتر امیدوار است با توجه به بازگشایی مجموعه‌های تمرینی در این کشور بتواند ادامه فصل را از تاریخ 19 خرداد از سر بگیرد. لیگ برتر انگلیس از اواخر اسفند به دلیل اپیدمی کرونا تعلیق شده و به گزارش رسانه‌های انگلیسی برنامه این لیگ در حال حاضر شروع دوباره فصل از تاریخ 19 خرداد و پایان آن در اواسط تیرماه است. در تازه‌ترین خبر، وزیر دیجیتال، فرهنگ، رسانه و ورزش بریتانیا، اولیور دودن اعلام کرد مشغول همکاری با باشگاه‌ها است تا لیگ برتر بتواند از خرداد ماه از سر گرفته شود. این وزیر بریتانیایی در مجلس این کشور گفت:"" من شخصا با لیگ برتر در حال مذاکره هستم. هدف ما این است که فوتبال هر چه زودتر از سر گرفته شود تا به این ترتیب کل خانواده فوتبال بتواند دوباره فعال شود. ولی هر حرکتی در این زمینه باید با دستورالعمل‌های سلامت عمومی هماهنگ باشد"". بر اساس زمان‌بندی پیشنهاد شده، باشگاه‌ها باید حداکثر از تاریخ 29 اردیبهشت تمرین‌های کامل را از سر بگیرند. این در حالی است که برخی باشگاه‌های لیگ برتری مثل آرسنال، اورتون و وستهام زودتر از سایرین اقدام به شروع جزئی تمرین‌هایشان کرده‌اند."
حوادث,زمین لرزه به بزرگی 3.7 درجه در مقیاس امواج درونی زمین ریشتر، حصار گرمخان از توابع شهرستان بجنورد را لرزاند. به گزارش ایرنا بر اساس اعلام سایت لرزه نگاری موسسه ژئوفیزیک دانشگاه تهران، محل وقوع این زمین لرزه حوالی حصارگرمخان و زمان آن ساعت 20 و 32 دقیقه و 18 ثانیه سه شنبه گزارش شده است. طول جغرافیایی مکان این زمین لرزه، 57.5 و عرض جغرافیایی 37.51 و عمق زمین‌لرزه، هشت کیلومتر به ثبت رسیده است. تا کنون گزارشی از خسارت های احتماعی این زمین لرزه منتشر نشده است. زلزله 5.7 ریشتری 23 اردیبهشت ماه امسال موجب کشته دو نفر و مصدومیت 400 نفر در شهرستان های مانه و سلمقان و بجنور شد. استان خراسان شمالی شامل نواحی شمال خاوری ایران است که از دیدگاه زمین شناسی در پهنه ساختاری، رسوبی کپه داغ قرار دارد. این منطقه از دیدگاه لرزه زمین ساختی در زون کپه داغ قرار می گیرد که در این زون گسل های فعال و مهمی وجود دارد، این گسل ها برخی مواقع با حرکاتی که انجام می دهند موجب وقوع زمین لرزه های مخرب می شوند. مهم ترین گسل های خراسان شمالی گسل اسفراین است که این گسل با درازای حدود 170 کیلومتر و راستای شمال باختری- جنوب خاوری واقع شده که از حاشیه شمال خاوری شهر اسفراین گذر می کند. گسل باغان- گرماب نیز گسلی است با درازای 55 تا50 کیلومتر و راستای شمال، شمال باختری – جنوب، جنوب خاوری واقع است.
فرهنگی/هنری,پروژه‌ی مولتی مدیای «سى» بر اساس دو داستان «زال و رودابه» و «رستم و اسفندیار» از شاهنامه‌ی فردوسی کاری از «همایون شجریان» و «سهراب پورناظری» از پانزدهم مرداد ماه در مجموعه‌ی کاخ سعدآباد روی صحنه می‌رود. این پروژه‌ی چندرسانه‌ای با هدفِ هویت بخشی ملی با تکیه بر موضوع فرهنگ، هنر و اندیشه ایرانی با حضور تعدادی از برترین چهره‌های موسیقی، تئاتر و همچنین انیمیشن در حالی روی صحنه می‌رود که روایتی معاصر و متفاوت از دو داستان  شاهکار فردوسی را بیان کرده  و تلاش می‌کند تا مخاطبینی از نسل های متفاوت  با استفاده از هنرهای نمایشی، موسیقی و انیمیشن به درکی امروزی از شاهنامه‌ی فردوسی برسند. خالقان این پروژه در نظر دارند گامی در جهت بازسازیِ هویت ملی بردارند. همایون شجریان و سهراب پورناظری اواخر سال گذشته آلبوم موسیقی رگ خواب را منتشر کردند که با استقبال عمومی مواجه شد. آلبوم صوتی و تصویری خداوندان اسرار نیز از دیگر پروژه های است که این دو هنرمند به تازگی به انتشار درآورده‌اند. نشست خبری این پروژه ۲۸ خرداد در هتل اسپیناس با حضور عوامل این پروژه انجام می‌شود.
فناوری,مهندسان بلاروس در امارات در حال توسعه سیستم جدید حمله و نقل با استفاده از پادهای برقی هستند. مسافران و بار با سرعت 150 کیلومتر قابلیت نقل و انتقال پیدا می‌کنند. اولگ زارتسکی مدیر uSky معتقد است این فناوری آینده حمل و نقل را تغییر خواهد داد و جایگزین حمل و نقل زمینی می‌شود. با داشتن دوربین‌های مجهز به هوش مصنوعی مانع از برخورد می‌شود و سفری امن را مهیا می‌کند. قرار است 2023 و 2024 وارد ناوگان حمل و نقل در امارات شود.
ورزشی,مدیران باشگاه بارسلونا نسبت به حواشی اخیر و اظهارات و خواسته‌های خوسپ ماریا بارتومئو استعفای خود را اعلام کردند. به گزارش خبرآنلاین، بحران در باشگاه بارسلونا نیمه شب جمعه به اوج خود رسید. امیلی روساد و انریکه تومباس در یک نامه استعفای خود را در حالی اعلام کردند که در این میان نام دیگر اعضای هیات مدیره هم‌چون سیلیوو الیاس، ماریا تیکسیدور، خوسپ پونت و جوردی کلاسامیگلیا هم دیده می‌شد. این خبر دقایقی بعد توسط سایت لا وانگواردیا منتشر شد. دلیل استعفای این اعضا رفتار بد باشگاه در شبکه‌های اجتماعی، مذاکرات برای کاهش دستمزدها در زمان بحران اقتصادی بارسلونا به خاطر فراگیری کرونا و اظهارات خوسپ ماریا بارتومئو اعلام شد. پیش از این رییس باشگاه بارسلونا از دو نایب رییس خود یعنی روساد و تومباس خواسته بود تا استعفا بدهند. شش مدیر باشگاه در حالی استعفای خود را اعلام کردند که خواستار برگزاری انتخابات ریاست باشگاه در سریع‌ترین زمان ممکن شدند.
سلامت,عضو هیات علمی دانشگاه علوم پزشکی یزد در رابطه با تغذیه سالمندان و بایدها و نبایدهای مصرف غذایی این قشر می‌گوید. «سید کاظم کاظمینی» در گفت‌و‌گو با ایسنا، با اشاره به تغذیه سالمندان از نگاه طب ایرانی، اظهار کرد: تغذیه این گروه اهمیت زیادی دارد چرا که هم زمان با ضعیف شدن معده این افراد، بدن آن‌ها نیازمند تقویت و رطوبت است لذا نباید میزان تغذیه و غذای این افراد کاهش یابد. وی راه‌حل مشکل ضعف معده را کاهش حجم غذا را در هر وعده عنوان کرد و گفت: در حین کم شدن حجم غذا، تعداد دفعات غذاخوردن باید افزایش یابد و از غذاهایی با حجم کم و کیفیت و مغذی مانند زرده تخم‌مرغ، آب گوشت و شیر استفاده شود. این متخصص طب سنتی ایرانی با بیان این که مصرف نان با عسل در سالمندان به منظور رفع ضعف معده و پاک‌سازی معده مفید است، گفت: این افراد باید از مصرف نان‌های کهنه و پر نمک دوری کنند. وی با اشاره به رفع یبوست در سالمندان با استفاده از ملین‌ها، تصریح کرد: فرد سالمند باید حتما وعده غذایی شام را مصرف کند چرا که هضم در شب قویتر است، از طرفی این قشر باید از مصرف غذاهای بلغم‌زا مانند خیار سبز و میوه‌های نارس و سودا‌زا مانند بادمجان و عدس و همچنین غذاهای تند و تیز با مزاج بسیار گرم به علت ممانعت از خشکی بدن استفاده نکنند. کاظمینی مصرف شیر به ویژه شیر بز در افراد سالمند را مفید خواند و گفت: بهتر است شیر مصرفی به صورت گرم و همراه عسل یا مقدار کمی ادویه‌جات گرم مصرف شود و بهترین روش برای آماده‌سازی این شیر مخلوط کردن سه پیمانه شیر با یک پیمانه آب و جوشاندن آن به همراه نبات و عسل و حتی مواد گرم مزاجی مانند زنجبیل است. عضو هیات علمی دانشگاه علوم پزشکی شهید صدوقی یزد با اشاره به مناسب بودن مصرف انواع مربا به ویژه زنجبیل برای سالمندان، تصریح کرد: انجیر یکی از میوه‌های مناسب برای این گروه محسوب می‌شود، به ویژه اگر سالمندی مزاج سرد داشته باشد، این مورد بسیار مناسب است اما اگر مزاج گرم دارند می‌توانند انجیر را با آلو مصرف کنند.
فناوری,استقبال کشورهای اروپایی از تجهیزات ، باعث حضور گسترده و فعالیت قابل توجه این شرکت در اروپا شده‌است. همکاری هوآوی با اپراتور Sunrise سوییس، یکی از بهترین نمونهها در این زمینه است. هوآوی با اعلام رسمی اینکه از مجموع 50 قرارداد 5G امضا شده با کشورهای مختلف، 28 عدد با کشورهای اروپایی است، جایگاه ویژه خود را به عنوان بزرگترین تامینکننده تجهیزات مخابراتی جهان، تثبیت کرد. هم اکنون همکاری هوآوی با اروپاییها به ثمره رسیده‌است. همکاری با اپراتورهای اروپایی نه تنها از طریق تامین تجهیزات مورد نیاز برای ارائه شبکههای 5G، بلکه از طریق ارائه گوشیهای 5G به آنها و فروش انحصاری نیز انجام میشود. هنگام آغاز همکاری با شرکت (یکی از بزرگترین اپراتورهای موبایل در سوییس) در جریان توسعه شبکه 5G در این کشور، هوآوی با تحویل انحصاری گوشی Huawei Mate 20 X (مجهز به 5G) به این اپراتور، علاوه بر تامین تجهیزات مورد نیاز برای ایجاد بستر شبکههای 5G، ابزار مورد نیاز برای استفاده از آن را نیز در اختیار این اپراتور و کاربرانش قرار داد. تا ابتدای ماه آوریل امسال، بیش از 175 پایگاه مخابراتی این اپراتور در سوییس به تجهیزات 5G هوآوی مجهز شدهاند. جالب اینکه این روند همچنان ادامه دارد و کاربران سوییسی هماکنون پوشش نسبتا کاملی از شبکه 5G را تجربه میکنند. ادامه روند تجهیز پایگاههای مخابراتی اپراتور به محصولات 5G هوآوی باعث شده از کشور سوییس به عنوان کشور پیشرو و شماره یک حوزه 5G یاد شود. مدیران Sunrise بر این باورند که گسترش شبکه 5G به نفع مردم سوییس تمام میشود. آنها علت این کار را تغییر سبک زندگی و افزایش امکانات دورکاری میدانند. در واقع ارتباط سریعتر به وسیله 5G میتواند باعث صرفهجویی در وقت و هزینه شود. Olaf Swantee، مدیرعامل اپراتور Sunrise درباره شبکه 5G و اهداف بلندمدت شرکت Sunrise گفت: «مفتخریم که نخستین شبکه 5G سوییس را راهاندازی کردهایم و از ماه آوریل تاکنون مشتری‌های ما با استفاده از مودمهای 5G از سرعت و پهنای باند بالای شبکههای نسل پنجم در خانه یا محل کار بهرهمند شدهاند. ما به عنوان نخستین اپراتور اروپایی، گوشی Huawei Mate 20 X (5G) را روانه بازار میکنیم. اپراتور Sunrise از پیشگامان حوزه 5G است و به پیشرفت این شبکه کمک شایانی خواهد کرد». از سوی دیگر، Yang Chaobin، مدیرعامل بخش محصولات 5G هوآوی، در مصاحبهای با اعلام اینکه روند گسترش تجاری و فراگیر شدن شبکههای 5G در سال 2019 آغاز شده، گفت: «هوآوی قدرتمندترین، سادهترین و هوشمندترین تجهیزات و تکنولوژیهای 5G را توسعه داده و در تلاش است تا با پشتیبانی از اپراتورهای طرف قرارداد، ارتباطی سریعتر، با تاخیر کمتر و امنتر را به مردم سراسر جهان عرضه کند».
ورزشی,"تیم های بدهکار لیگ برتر تا 8 شهریور فرصت دارند تکلیف بدهی های خود را مشخص کنند در غیر اینصورت مجوز حرفه ای برای آنها از سوی کمیته صدور مجوز حرفه ای صادر نمی شود. به گزارش ""ورزش سه""، در صورتی که مجوز صدور حرفه ای برای تیمی صادر نشود این تیم حق حضور در بازی های لیگ قهرمانان آسیا را نخواهد داشت و در ادامه با نظر کنفدراسیون فوتبال آسیا ممکن است حضور تیم در بازی های لیگ برتر هم به چالش کشیده شود. گفتنی است هم اکنون تیم های استقلال و پرسپولیس با انبوه پرونده های انضباطی در کمیته تعیین وضعیت و هم چنین کنفدراسیون فوتبال آسیا روبرو هستند. البته مدیر عامل باشگاه استقلال با کمیته صدور مجوز حرفه ای ارتباط هایی برقرار کرده است و اذعان داشته در روزهای آتی مدارک مستندی در خصوص تسویه حساب با طلب کاران را به فدراسیون فوتبال ارایه خواهد داد. کمیته صدور مجوز حرفه ای مدارک ارایه شده از سوی باشگاه ها را راستی آزمایی می کند و مستقیما به کنفدراسیون فوتبال آسیا می فرستد. از آنجایی که برخی شکایت ها به کمیته تعیین وضعیت در کنفدراسیون فوتبال آسیا ارایه شده است امکان سندسازی وجود ندارد و اگر تیم های بدهکار تکلیف طلبکاران خود را مشخص نکنند در دریافت مجوز حرفه ای ناکام خواهند ماند. پیش از شروع فصل کمیته تعیین وضعیت گفته بود قرارداد بازیکنان جدید تیم های لیگ برتری و دسته اولی بدهکار را ثبت نخواهد کرد اما در نهایت همه تیم ها با نفرات جدید خود در بازی ها حاضر شدند. از قرار معلوم همه تیم ها به اندازه بدهی خود به سازمان لیگ چک داده اند و متعهد شده اند تا دو ماه دیگر 50 درصد از بدهی های خود را پاس کنند که این زمان مشمول تیم های حاضر در لیگ قهرمانان آسیا نخواهد شد. این تیم ها تا 8 شهریور فرصت دارند تکلیف بدهی های معوقه خود را مشخص کنند. در غیر اینصورت از حضور در بازی های لیگ قهرمانان آسیا باز خواهند ماند. به تازگی کنفدراسیون فوتبال آسیا مجوز حرفه ای سه باشگاه عراقی را به خاطر عدم پرداخت بدهی های معوقه لغو کرده است."
ورزشی,"کمیته اخلاق فدراسیون فوتبال درباره ""دستگیری دو نفر که قصد پرداخت پول و تبانی در مسابقه فوتبال را داشتند"" اطلاعیه‌ای صادر کرد. به گزارش ایسنا، فدراسیون فوتبال در اطلاعیه‌ای ضمن اشاره و تأیید دستگیری اخیر دو نفر از اشخاصی که قصد پرداخت پول و تبانی در مسابقه فوتبال را داشتند توسط مأمورین پلیس آگاهی، اعلام کرد: در این مقطع حساس و سرنوشت ساز رقابت‌های لیگ برتر، لیگ یک و شرایط جدول مسابقات اعلام می‌دارد که کلیه تحرکات و اتفاقات به نحو کاملاً دقیق تحت رصد و نظارت کمیته اخلاق قرار دارد و با حضور و عضویت نمایندگان مراجع انتظامی و اطلاعاتی در واحد صیانت از فوتبال، زیر مجموعه این کمیته اقدامات مناسبی در این زمینه در دستور کار قرار گرفته است. علاوه بر این، از کلیه اهالی فوتبال درخواست می‌شود که هرگونه اطلاعات خود در زمینه تبانی بین بازیکنان، باشگاه‌ها و … را در اسرع وقت از طریق مراجعه حضوری به آدرس ضلع غربی ورزشگاه آزادی جنب هتل المپیک مرکز ملی فوتبال کمیته اخلاق فدراسیون فوتبال یا شماره تلفن‌های ۰۲۱۴۴۷۳۸۴۰۲ و ۰۹۱۹۸۴۱۷۴۴۵ در اختیار این کمیته قرار دهند."
سلامت,با شایع‌ترین درد‌هایی که می‌توانند نشانه یک مشکل جدی سلامت باشند، آشنا شوید.   به گزارش جام جم، «درد» احساس ناخوشایند ناشی از تحریک پایانه‌های عصبی درد است که فرد را از وجود مشکلی در بدنش آگاه می‌کند. بیشتر درد‌ها با برطرف‌شدن عامل محرک، خودبه‌خود برطرف می‌شوند، اما چطور می‌توان فهمید که باید منتظر بهبود درد بمانید یا فورا به پزشک مراجعه کنید؟   شایع ‌ترین درد‌هایی که می‌توانند نشانه یک مشکل جدی سلامت باشند عبارتند از:   اگر درد شدیدی در قفسه سینه خود احساس کردید نباید آن را تحمل کنید، زیرا ممکن است دچار حمله قلبی شده باشید. درد قفسه سینه ممکن است با درد‌های ضعیف‌تری در بازو، شکم، گردن و فک همراه باشد؛ بنابراین اگر دردی در قفسه سینه احساس می‌کنید، به‌ویژه اگر این درد پس از فعالیت شدیدی ایجادشده یا با تنگی نفس، حالت تهوع و ضعف همراه است با اورژانس تماس بگیرید.   سردرد‌ها معمولا مشکل نگران‌کننده‌ای نیستند، اما یک سردرد ناگهانی که احساس کنید بدترین سردرد زندگی‌تان است را نباید نادیده بگیرید. همچنین اگر سردرد با سفتی گردن، ضعف یا تغییر بینایی همراه باشد ممکن است از آنوریسم یا خونریزی مغزی حکایت کند. در بیمارستان معمولا برای فردی که سردرد ناگهانی و شدیدی دارد سی‌تی‌اسکن یا ام‌آرآی تجویز می‌شود.   اگر درد پا با تورم همراه باشد ممکن است از وجود لخته خون ناشی شده باشد. درد ناشی از لخته خون به صورت دردی ضربان‌دار احساس می‌شود. لخته‌های خون باید به‌سرعت شناسایی و درمان شوند، زیرا یک لخته درمان‌نشده می‌تواند بزرگ‌تر شود یا حرکت کند و به ریه‌ها برسد و به مشکل تهدیدکننده زندگی تبدیل شود. وجود لخته خون با سونوگرافی تشخیص داده می‌شود.   دلایل عمده درد شکم، آپاندیسیت، سنگ صفرا (رسوبات سخت‌شده صفرا)، پانکراتیت (التهاب لوزالمعده) و دیورتیکولیت (التهاب یا عفونت کیسه‌های کوچک دیواره روده بزرگ) را شامل می‌شود. آپاندیسیت همراه با درد در قسمت راست پایین شکم و اغلب با تب، حالت تهوع و استفراغ همراه است. سنگ صفرا که باعث درد در قسمت راست بالای شکم می‌شود اغلب در اثر خوردن یک وعده غذایی چرب بروز می‌کند. درد می‌تواند شدید باشد و اغلب با حالت تهوع همراه است.   هر چند کمردرد معمولا به دلیل کشیدگی عضلات ایجاد می‌شود، اما برخی انواع کمردرد نشانه مشکلی جدی‌تر است. اگر کمردرد با ضعف و بی‌حسی بازو‌ها و پا‌ها یا تب همراه باشد باید بلافاصله بررسی شود. این نوع کمردرد ممکن است نشانه‌ای از عفونت نخاع باشد. درد قسمت فوقانی کمر، خواه با درد قفسه‌سینه باشد یا نه، می‌تواند از حمله قلبی یا مشکلات عروقی خبر بدهد.»
حوادث,پایگاه اورژانس شهرستان جهرم اعلام کرد: انفجار یک باب مغازه الکتریکی در بلوار انقلاب شهر باب انار بخش خفر از توابع این شهرستان، موجب مرگ یک نفر و مصدوم شدن 2 نفر شد. به گزارش ایرنا به نقل از روابط عمومی این پایگاه اورژانس، این واحد الکتریکی ابتدا دچار حریق و سپس منفجر شد. همچنین بر اثر این حادثه که علت وقوع آن در دست بررسی است، یک باب سوپر مارکت که در مجاورت این مغازه الکتریکی قرار دارد، به طور کامل تخریب شد.
فناوری,مارک زوکربرگ به تازگی تأیید کرده است که شبکه‌های اجتماعی فیس بوک و اینستاگرام و پیام‌رسان واتس‌اپ به زودی ادغام خواهند شد. به گزارش ایسنا، چندی پیش بود که خبری مبنی بر ادغام و یکپارچه شدن شبکه‌های اجتماعی فیس‌بوک و اینستاگرام و اپلیکیشن پیام‌رسان واتس اپ در فضای مجازی منتشر شد که جنجال و سر و صداهای زیادی را به راه انداخت. حالا به نقل از technews network خبر دیگری از سوی مارک زوکربرگ، مؤسس و مدیرعامل فیس‌بوک به تازگی منتشر شده است که نشان می‌دهد این خبر صحت داشته و در آینده‌ای نزدیک به واقعیت خواهد پیوست. این بدان معناست که هرچه سریع‌تر فیس‌بوک با شرکت‌های زیرمجموعه خود یعنی اینستاگرام و واتس‌اپ یکپارچه سازی و ادغام خواهد شد. در صورتی که این دو شبکه اجتماعی بزرگ با پیام‌رسان واتس‌اپ ادغام شوند، کاربران در هر کدام از این اپلیکیشن‌ها و شبکه‌های اجتماعی که عضو باشند، قادر خواهند بود به مخاطبانی که احیاناً در آن عضویت ندارند، پیام داده و ارتباط برقرار کنند. به نظر می‌رسد که فیس‌بوک تصمیم گرفته است که شرکت‌های زیرمجموعه خود را بیشتر از پیش هماهنگ و یکپارچه‌سازی کند تا کاربران بتوانند از قابلیت‌های مشابه این سه اپلیکیشن بهره مند شده و ارتباطات بهتری را در این پلت‌فرم ایجاد کنند. فیس‌بوک همچنین بر لزوم افزودن قابلیت امنیتی رمزنگاری پیشرفته سخن گفته و از این دو شرکت زیرمجموعه خود یعنی اینستاگرام و فیس‌بوک مسنجر نیز درخواست کرده است که فرایند محافظت از حریم خصوصی و اطلاعات شخصی کاربرانشان را تسهیل و بهبود ببخشند. شرکت فیس‌بوک با در اختیار گرفتن و تصاحب شرکت واتس‌اپ در سال ۲۰۱۴، ۱۹ میلیارد دلار کسب کرد و از آن زمان تاکنون نیز با معرفی و افزودن قابلیت‌های جدید بدنبال جذب و حفظ طرفداران این پیام‌رسان محبوب بوده است. طبق تازه‌ترین آمار منتشر شده در ژانویه ۲۰۱۸، پیام‌رسان واتس‌اپ هم اکنون میزبان حدود ۱ میلیارد و ۳۰۰ میلیون کاربر فعال در ماه است. بر اساس گزارش وب سایت the verge، اپلیکیشن پیام‌رسان واتس‌اپ که یکی از محبوب‌ترین و پرطرفدارترین پیام‌رسان‌های جهان است نیز از قابلیت Encryption End- تو آخر یا رمزنگاری پیشرفته پشتیبانی می‌کند و از پروتکل‌های پیشرفته‌ای برای حفظ حریم شخصی کاربرانش برخوردار است. این اپلیکیشن که برای تمامی سیستم‌های عامل اندروید، iOS و ویندوز قابل استفاده است، در سال ۲۰۱۶ میلادی لقب پرکاربردترین پیام‌رسان جهان را گرفت. واتس‌اپ از آن جهت ضریب امنیت سایبری بالایی دارد که مکالمات و اطلاعات مبادله شده میان کاربران و مخاطبان به صورت کامل محافظت شده بوده و مکالمات و اطلاعات شخصی و خصوصی آن‌ها از سوی نهادهای دیگر قابل رصد و ردگیری نخواهد بود.
سیاسی,رییس جمهور گفت: بعضی ها فکر می کنند که دولت یازدهم و دوازدهم در احقاق حقوق مردم فقط در سایه برجام کار کرده است؛ البته برجام کار بسیار بزرگی برای احقاق حقوق مردم بوده است و از بس بزرگ بوده است دنیا توطئه کرد که کمر برجام را بشکند.
ورزشی,یک روزنامه فرانسوی از قرار گرفتن کاوه رضایی، مهاجم کلوب بروژ بلژیک در فهرست خریدهای تابستانی نانت خبر داد. به گزارش  تسنیم و به نقل از روزنامه Ouest-France فرانسه، کاوه رضایی هنوز نتوانسته در کلوب بروژ بازی کند اما در دوره قرضی بازی برای شارلوا نشان داد که چرا قهرمان لیگ بلژیک در سال 2018 او را جذب کرده بود. باشگاه نانت فرانسه این موضوع را به خوبی می‌داند و اکنون به انتقال این مهاجم ایرانی فکر می‌کند. نانت هفته گذشته قرارداد خرید قطعی موزس سایمون، مهاجم نیجریه‌ای لوانته اسپانیا را که فصل گذشته نیز برای این تیم به صورت قرضی در لوشامپیونه بازی کرده بود، به پایان رساند. اکنون این باشگاه می‌خواهد برای تقویت خط حمله‌اش یک مهاجم دیگر جذب کند. رضایی که فصل گذشته 12 گل در 24 بازی به ثمر رسانده است در ردیف نخست فهرست خریدهای تابستانی نانت قرار دارد.
سلامت,عضو هیات علمی پژوهشکده گیاهان دارویی جهاد دانشگاهی اظهار کرد: مصرف گیاه چلغوز به دلیل وجود چربی غیراشباع و اسیدآمینه باعث تقویت حافظه، چشم و سیستم ایمنی بدن می‌شود.
فناوری,اولین هواپیمای خصوصی ایلان ماسک داسو فالکون ۹۰۰ بی‌۲۶ میلیون دلاری بود که او آن را پیش از میلیاردر شدن‌اش خریده بود. به گزارش فرارو از بیزینس اینسایدر، او این هواپیما را در سال ۲۰۰۴ میلادی خریده بود. ماسک در سال ۲۰۲۱ میلادی تبدیل به یک میلیاردر شد. این هواپیما ساخت فرانسه است. فالکون ۹۰۰ یک هواپیمای تجاری محسوب می‌شود که اولین بار توسط شرکت هوانوردی فرانسوی «داسو» در دهه ۱۹۸۰ میلادی تولید شد. فالکون ۹۰۰ بی‌ماسک نسخه‌ای از هواپیمای با موتورهای هانیول TFE731-5BR-1C است. براساس اطلاعات پایگاه داده‌های هوایی Plane Logger این هواپیمای متعلق به ماسک آخرین بار در سال ۲۰۱۶ میلادی مورد استفاده فعال قرار گرفته بود. ماسک در مصاحبه‌ای با «کریس اندرسون» در کنفرانس TED در ماه آوریل گفت که او خانه، قایق تفریحی و یا تعطیلاتی ندارد. ماسک گفت: «منظورم این است که هواپیما یک استثنا است اما اگر از هواپیما استفاده نکنم ساعات کمتری برای کار دارم». هواپیمایی که او به آن اشاره می‌کند گلف استریم G650ER است که در سال ۲۰۱۸ میلادی بیش از ۲۴۱۴۰۱ کیلومتر را طی کرده بود. علاوه بر فالکون ۹۰۰ بی‌متعلق به ایلان ماسک، تنها چهار هواپیما به نام او و شرکت تسلا ثبت شده‌اند. فالکون ۹۰۰ بی‌ماسک در سال ۲۰۰۰ میلادی ساخته شده است. اکنون قیمت این هواپیما در حدود ۵ میلیون دلار است. در حالی که فالکون ۹۰۰ بی‌دیگر تولید نمی‌شود آخرین نوع فالکون ۹۰۰ اصلی یعنی 900LX هنوز در حال تولید است. این هواپیما در صورتی که ۴۵۰ ساعت در سال پرواز کند ۲ میلیون دلار هزینه خواهد داشت. اگرچه فالکون ۹۰۰ بی‌بسیار قدیمی‌تر از هواپیماهای تجاری محبوب مانند گلف استریم G۶۵۰ محسوب می‌شود اما طراحی آن بسیار «جلوتر از زمانه خود» توصیف شده است. هم چنین، تعمیر و نگهداری فالکون ۹۰۰ بی‌نسبت به سایر هواپیماهای قدیمی بسیار ساده‌تر است. این هواپیمای ۱۰ متری می‌تواند حداکثر ۱۴ مسافر و سه خدمه را در هر سفر تجاری جابجا کند. ۲۴ پنجره در کابین این هواپیما تعبیه شده اند. صندلی‌های چرمی خوابیده و دارای زیرپایی آن نیز قابل تنظیم هستند. هم چنین، نمایشگرها برای سرگرم شدن در این هواپیما در نظر گرفته شده اند.
سلامت,کارشناس پزشکی ورزشی‌ گفت: اغلب والدین نمی‌دانند چه ورزشی برای فرزندشان مناسب است. رضا احمدوند درگفت وگو با خبرنگار ایسنا منطقه البرز، اظهارکرد: همه والدین می‌دانند حرکات ورزشی برای سلامت روح و جسم فرزندشان مفید است ولی چون  اطلاعات‌کافی از رشته‌های ورزشی ندارند در فرستادن کودکشان به‌کلاس ورزشی مردد هستند. وی ادامه داد: شروع ورزش از سنین‌کودکی باعث افزایش اعتماد به نفس و رشد مهارت های فردی و اجتماعی افراد می‌شود. وی افزود: والدین می‌توانند از سن پنج سالگی فرزندشان را دریکی از رشته‌های ورزشی ثبت نام‌کنند. وی اضافه‌کرد: مهم‌ترین و بهترین معیاربرای انتخاب یک رشته ورزشی مناسب درمرحله اول اشتیاق و علاقه کودک است. این کارشناس پزشکی ورزشی ابرازکرد: اگر والدین برخلاف علاقه‌کودک، او را در یک رشته ورزشی ثبت نام کنند ، دیر یا زود باید منتظر رهاکردن آن باشند و یا باید مطمئن باشندکه فرزندشان درآن رشته پیشرفت نمی‌کند. وی توضیح داد: ممکن است علاقه کودک به رشته ورزشی موقتی باشد بنابراین والدین باید اجازه دهند فرزندشان چند رشته را تجربه کند تا به علاقه واقعی خود برسد. احمدوند با تاکید به این‌که والدین باید شخصیت فرزندشان را در انتخاب رشته ورزشی لحاظ کنند ، اظهارکرد: برای‌کودکانی‌که‌ کم رو وخجالتی هستند ورزش‌های دسته‌جمعی مثل والیبال، فوتبال و بسکتبال مناسب است و برای‌کودکانی‌که انرژی زیادی دارند ورزش‌های رزمی مثل‌ کاراته و جودو بیشتر نتیجه بخش است. وی در بخش دیگری از صحبت‌های خود به‌ ورزش‌های ممنوعه برای‌کودکان اشاره‌کرد وگفت: کودکان باید از انجام ورزش‌هایی مانند بدن سازی، وزنه برداری، پرورش‌اندام و خلاصه همه ورزش‌هایی که درآنها روی ماهیچه و عضلات کار می‌کنند، اجتناب کنند. وی‌گفت: این ورزش‌ها به طورکلی برای افراد مخصوصاکودکان مضر است زیرا به نحوغیرقابل جبرانی به غضروف هایی‌که درانتهای هر ماهیچه هستند، آسیب می‌رسانند.
سیاسی,سخنگوی وزارت امور خارجه به برخی اخبار منتشر شده در رسانه‌های پاکستان درباره چگونگی وقوع درگیری‌های اولیه با قاچاقچیان سوخت در مرز مشترک ایران و پاکستان واکنش نشان داد. به گزارش ایسنا، سعید خطیب‌زاده با توجه به برخی اخبار منتشر شده در رسانه‌های پاکستان درباره چگونگی وقوع درگیری‌های اولیه با قاچاقچیان سوخت در مرز مشترک ایران و پاکستان اظهار کرد: موضوع از طرف مقامات صلاحیت‌دار و مسئول در جمهوری اسلامی ایران تحت بررسی است و با توجه به تحویل جسد یک ایرانی طی صورتجلسه مشترک از سوی پاکستان به ایران این موضوع توسط مرزبانان درجه یک در دو کشور در دست بررسی است و بر اساس نتایج گزارشات آنها اقدامات لازم توسط نیروهای مرزبانی در مرزهای مشترک و وزارت امورخارجه به عمل خواهد آمد.
حوادث,پسری که در جریان درگیری خانوادگی برادرش را به قتل رسانده بود، با رضایت پدر و مادرش از مجازات قصاص رهایی یافت. به گزارش ایلنا، این حادثه شامگاه ۲۷ تیر در خانه‌ای واقع در تهران رخ داد و پسر ۲۵ ساله‌ای به نام امیر که از ناحیه گردن مجروح شده بود پس از انتقال به بیمارستان جان باخت. در تحقیقات اولیه خانواده مقتول به پلیس گفتند که پسرشان از سوی فردی ناآشنا به قتل رسیده است. اما در ادامه تحقیقات از آنجا که اظهارات خانواده امیر برای بازپرس مصطفی واحدی متقاعد‌ کننده نبود، احتمال جنایت خانوادگی مطرح شد. با حضور تیم جنایی در محل آنها سرنخ‌ها و مدارکی به ‌دست آوردند که نشان می‌داد امیر در خانه به قتل رسیده است. بدین‌ترتیب بازپرس شعبه یازدهم دادسرای امور جنایی پایتخت دستور بازداشت برادر امیر به عنوان نخستین مظنون پرونده را صادر کرد. برادر مقتول که در تحقیقات اولیه منکر قتل بود در نهایت به جنایت اعتراف کرد و گفت: نمی‌خواستم برادرم را به قتل برسانم. او مدتی قبل به خاطر فروش مشروبات الکلی به زندان افتاد و با شیوع کرونا از زندان مرخصی گرفت. بعد از آزادی به کارهای خلافش ادامه داد و مدام سر این موضوع که ما او را لو داده‌ایم دعوا راه می‌انداخت. شب حادثه نیز امیر با پدرم دعوا و او را تهدید کرد، من برای ترساندن او و دفاع از پدر و مادرم چاقویی را به سمتش پرتاب کردم که چاقو به گردنش اصابت کرد. با اعتراف متهم جوان به جنایت، به دستور بازپرس جنایی او روانه زندان شد. در ادامه بررسی‌ها روز گذشته پدر و مادر امیر به دادسرای جنایی رفته و از قصاص پسرشان گذشت کردند. آنها اظهار داشتند که یک فرزندشان را از دست داده‌اند و دیگر نمی‌خواهند پسر دیگرشان را هم از دست بدهند. زوج میانسال که شاهد جنایت بوده ادعا کردند که پسرشان تنها برای دفاع از پدرش چاقو را پرتاب کرده و قصد قتل نداشته است. بدین ترتیب پسر جوان از قصاص رهایی یافت و با تکمیل تحقیقات پرونده او به دادگاه کیفری استان تهران ارجاع می‌شود تا از جنبه عمومی جرم محاکمه شود.
فرهنگی/هنری,۲۰ هنرمند جوان ایرانی و کره جنوبی به تولید و خلق یک اثر هنری مشترک می پردازند و به زودی ارکستر ملی کره جنوبی به ایران می آید. به گزارش مهر، سفارت کره جنوبی در تهران در حال رایزنی است تا تعدادی از هنرمندان جوان ایرانی با سفر به سئول در مشارکت با جمعی از هنرمندان جوان کره جنوبی (در مجموع ۲۰ نفر) به خلق یک اثر هنری مشترک بپردازند. همچنین در تعاملات جدید فرهنگی میان ایران و کره جنوبی در بازه زمانی ۲۶ جولای تا ۶ آگوست (۴ تا ۱۵ مرداد) نمایشگاهی از آثار فرهنگی کره جنوبی در برج میلاد برگزار می شود. در تاریخ ۲۶ ماه جولای (۴ مرداد) ارکستر ملی کره جنوبی که شامل سازهای سنتی این کشور است، برای نخستین بار به ایران می آید تا در کشور ما اجرایی داشته باشد که گفته می شود این اجرا تنها به ارائه آهنگ های کره ای محدود نمی شود و اجرای آهنگ های ایرانی هم بخشی از برنامه این ارکستر است است.
سیاسی,نایب رئیس مجلس شورای اسلامی بر تولید واکسن کرونا تولید داخل تاکید کرد و گفت: بسیاری از کشورها برای خرید واکسن به ما مراجعه کردند . به گزارش تسنیم، سید‌امیر‌حسین قاضی‌زاده هاشمی امروز عصر در جلسه بررسی مطالبات بهداشتی و درمانی شهرستان رفسنجان که با حضور حجت‌الاسلام جلالی نماینده مردم شهرستان‌های رفسنجان و انار در مجلس شورای اسلامی و جمعی ازمسئولین شهرستان در پردیس دانشگاه علوم پزشکی رفسنجان برگزار شد اظهار داشت: با توجه به سالروز پیروزی انقلاب اسلامی مردم رفسنجان نقش بارزی در پیروزی انقلاب و مبارزات داشتند. وی با اشاره به اینکه مردم استان کرمان از پیشتازان حوزه دفاع از آرمان‌های انقلاب اسلامی در تمام عرصه‌ها بوده‌اند افزود: نماد بارز این پیشتازی شهید سپهبد قاسم سلیمانی است که نشانه قدرتمند بودن این مکتب است. نایب رییس مجلس شورای اسلامی با اشاره به اینکه طرح شهید سلیمانی مقابله با کرونا بار دیگر نشان داد هرجا کار مردمی شد موفق بوده‌ایم و هرجا مردم را از صحنه دور کردیم شکست خوردیم گفت: مردم آنقدر قدرتمند هستند که بسیاری از کارهای ما را می‌توانند حل کنند. وی با بیان اینکه بیماری کرونا تا مدت‌ها با ما است عنوان کرد: توصیه می‌کنم دلخوش به وضع موجود نباشید، اگر بخواهیم واکسیناسیون در دنیا موثر واقع شود باید 60 درصد از مردم دنیا دو بار واکسینه شوند. قاضی‌زاده هاشمی با اشاره به اینکه بسیاری از کشورها برای خرید واکسن به ما مراجعه کردند تصریح کرد: ما هنوز توانایی تامین بسیاری از نیاز های داخلی را نداریم. وی با اشاره به اینکه باید ساختارها و کار سازمانی را مستحکم حفظ کرده و تجارب را به ثبت برسانیم و به دیگران منتقل کنیم گفت: باید در مراکز دانشگاهی یک کار جدی علمی انجام شود. نایب رییس مجلس شورای اسلامی با بیان اینکه سلامت را از عوامل اجتماعی آن نمی‌توان جدا کرد افزود: در کشور ما ارتباط مردم با هم به صورت گروهی است و این موضوع بر رشد ویروس کرونا تاثیر دارد. وی با اشاره به اینکه باید دنبال واکسن به خصوص تولید داخلی آن باشیم تاکید کرد: مهم‌ترین کار این است که افراد به بیماری مبتلا نشوند. قاضی‌زاده هاشمی با بیان اینکه باید یک تیم عملیاتی قوی باشد تا بتوان زنجیره سرایت کرونا از بین برود عنوان کرد: نوع عملکرد سیاسی و اجتماعی هر شهرستان در این روش موثر است.
حوادث,زمین‌لرزه‌ای‌ به بزرگی ۴.۲ ریشتر، قلعه خواجه در استان خوزستان را لرزاند.
فرهنگی/هنری,عصرخبر
سلامت,دمنوش بهار نارنج با ایجاد آرامش و کاهش اضطراب و تحریکات عصبی، تاثیرات مثبتی روی سیستم عصبی می‌گذارد. به گزارش طبنا، نارنج گیاهی است که از شکوفه تا میوه اش قابل استفاده می‌باشد. طبع بهار نارنج گرم و خشک است و برای افرادی با طبع سرد، بسیار مناسب است. این گیاه سرشار از منیزیم، منگنز، بور، کلسیم، روی، سلنیوم، سدیم، مس، پتاسیم و ویتامین‌های گروه B، C و D است، همچنین ترکیبات فعالی از جمله فلاونوئید‌ها و فورانوکومارین‌ها را در خود دارد. بهار نارنج همان شکوفه درخت نارنج است که در فصل بهار باعث زیباتر شدن این درخت می‌شود و در پاییز و زمستان این درخت، میوه نارنج می‌دهد. طبع بهار نارنج گرم و خشک است و برای افرادی که طبع سردی دارند بسیار مناسب است. درخت نارنج در مرحله اولیه به صورت بذر کاشته می‌شود و عموما در مناطق کاملا شمالی یا جنوبی به عمل می‌آید. این درخت عموما در مناطق گرم و مرطوب سرپا می‌ماند. تقویت سیستم عصبی بدن و آرامبخشی از خواص چای بهار نارنج (orange blossom) است. همچنین این چای سردرد‌های عصبی و میگرنی را سریعا کاهش می‌دهد. از دیگر خواص چای بهار نارنج میتوان به تقویت معده و رفع اضطراب و استرس و تپش نامنظم قلب اشاره کرد. چای بهارنارنج تشنج‌ها و همچنین حملات قلبی را کنترل می‌کند. دمنوش بهار نارنج با ایجاد آرامش و کاهش اضطراب و تحریکات عصبی، تاثیرات مثبتی روی سیستم عصبی می‌گذارد. همچنین این دمنوش برای رفع قولنج‌های عصبی و برطرف کردن غم و افسردگی بسیار مفید است. نوشیدن دمنوش بهار نارنج به تسکین درد‌های پی در پی شکمی، درمان درد‌های نفخ معده، اسپاسم، سوء هاضمه و سکسکه مفید است. به طورکلی مصرف منظم دمنوش بهار نارنج اشتهاآور است و تاثیر بسیاری در تقویت معده دارد. معمولا در روز‌های گرم سال، با افزایش دما و میزان تعریق، رفتار و خلق و خوی بسیاری از افراد تغییر می‌کند. برای جلوگیری از این تغییر رفتار، بهتر است هر روز عصر نصف لیوان عرق بهارنارنج را با نصف لیوان آب خنک و یک قاشق سکنجبین شیرین کرده و میل کنید. برای داشتن خواب آرام و راحت شبانه مصرف دمنوش بهار نارنج راه حل خوبی است، البته نباید در مصرف آن زیاده روی شود. افرادی دچار اختلال خواب هستند، با نوشیدن مقدار عرق بهار نارنج ۲ ساعت قبل از خواب، خواب بسیار آرامی خواهند داشت. مصرف بهارنارنج به همراه آب کرفس، جهت استخراج سنگ‌های کلیه و مثانه و خرد کردن آن‌ها بسیار مفید می‌باشد. بهار نارنج سرشار از آنتی اکسیدان است که از بدن در مقابل رادیکال‌های آزاد محافظت کرده و موجب کاهش خطر ابتلا فرد به بیماری‌های جدی و مزمن و در نهایت موجب تقویت سیتم ایمنی بدن می‌شود. در طب سنتی، دمنوش بهار نارنج را برای تسکین سردرد‌های عصبی و میگرن استفاده می‌کنند. برای بهبود هضم غذا و کاهش ناراحتی‌های معده می‌توان، مقداری عرق بهار نارنج به چای اضافه کرد. برای رفع بزرگی طحال، مصرف منظم و مداوم بهار نارنج موثر است. پیشگیری از حمله قلبی و کنترل تشنج‌های عصبی از دیگر خواص دمنوش بهار نارنج در طب سنتی است. دمنوش بهار نارنج به برطرف کردن تپش نامنظم قلب کمک می‌کند و با تنظیم سطح فشار خون از طریق افزایش گردش خون در رگ‌ها از بروز سکته‌های ناگهانی پیشگیری می‌کند. افرادی که مشکل یبوست دارند، آب بهار نارنج را همراه با عسل میل کنند. این روز‌ها که همه رعایت دستورات و رژیم غذایی را در برنامه شان جا داده اند و به دنبال راه حل‌هایی برای لاغری به روش‌های طبیعی هستند، بهار نارنج هم می‌تواند گزینه مناسبی باشد، چرا که به گفته بیشتر محققان دارو‌های شیمیایی علاوه بر اثربخشی کم عوارض نا مطلوبی هم دارند. بهار نارنج، دارای مقـادیر کمـی از آلکالوییــدها ماننــد ســینفرین و اوکتوپــامین اســت کــه آگونیست‌های سمپاتومیمتیک مستقیم و غیرمستقیم دارند. این مواد موجود در بهار نارنج که غلظت‌های بسیار کم دارند موجب کاهش وزن می‌شوند. همچنین تحقیقات نشان داده که آلکالوئید سینافین موجود در بهار نارنج باعث افزایش متابولیسم بدن و کاهش اشتها شده و در کنار ورزش می‌تواند باعث لاغری و کاهش وزن افراد شود. عصاره بهار نارنج سبب بالا رفتن فشارخون و افزایش ضربان قلب می‌شود و افراد دچار بیماری قلبی باید از استفاده بیش از حد آن پرهیز کنند. بهار نارنج در دوران بارداری و شیردهی با احتیاط مصرف شود. زیاده روی در خوردن عرق نارنج بی‌خوابی ایجاد می‌کند. دارو‌های ضدافسردگی با خوردن دمنوش بهارنارنج تداخل دارد بنابراین بهتر است قبل از مصرف با پزشک متخصص مشورت شود. دو قاشق غذاخوری بهار نارنج خشک شده دو لیوان آب جوش یک قاشق عسل مقداری چای سیاه (در صورت تمایل) برای تهیه چای بهارنارنج حدود ده گرم یا دو قاشق از گل بهار نارنج را در دو لیوان آب جوش بریزید و اجازه دهید حدود بیست دقیقه به ارامی بجوشد. (در قوری روی حرارت کم) سپس ان را با صافی صاف کنید و میل کنید. برای طعم دار کردن ان میتوانید از عسل استفاده کنید. میتوانید کمی بهار نارنج خشک شده، عرق بهار نارنج یا قدری چای سیاه به آن اضافه کنید. همچنین برای تسکین معده و تقویت آن مصرف این چای را فراموش نکنید. حتی اگر بیماری و دردی هم ندارید میتوانید به جای چای معمولی از چای بهارنارنج و دمنوش‌های سنتی دیگر استفاده کنید. این چای در فصل زمستان در کنار بخاری یا شومینه بسیار می‌چسبد.
فناوری,"در بحبوحه افزایش درخواست‌ها برای حذف تایم لاین (انتشار پست‌ها بر اساس ترتیب زمانی) حساب شخصی دونالد ترامپ به دلیل توئیت‌های جنجالی‌اش، توئیتر اعلام کرد که حساب توئیتری هیچ رهبر جهان را مسدود و یا ""توئیت‌های جنجالی‌اش"" را حذف نمی‌کند. به گزارش ایسنا، به نقل از خبرگزاری آسوشیتدپرس، شبکه اجتماعی توئیتر اعلام کرد که این شبکه اجتماعی برای خدمت رسانی و کمک به توسعه ارتباطات عمومی و جهانی تاسیس شده است. بنابراین هیچ محتوایی را از رهبران منتخب جهان حذف نمی‌کند. این اظهارات پس از آن منتشر شد که در پی هشدار کیم جونگ اون، رهبر کره شمالی در سخنرانی سال نوی میلادی به آمریکا مبنی بر اینکه همواره دکمه سلاح‌ هسته‌ای روی میزش آماده فشار دادن است، دونالد ترامپ، رئیس‌جمهوری آمریکا در توئیتر اعلام کرد که دکمه هسته‌ای او خیلی بزرگتر و قدرتمندتر از دکمه هسته‌ای رهبر کره شمالی است که این مساله واکنش گسترده‌ای در جهان ایجاد کرد. پس از بحث‌های بسیار درباره چهره‌های سیاسی و رهبران جهان در توئیتر، شبکه اجتماعی توئیتر در وب‌سایت خود نوشت: این شبکه برای خدمت رسانی و کمک به توسعه ارتباطات عمومی و جهانی تاسیس شده است. به نوشته توئیتر در وبسایتش، رهبران منتخب جهان به دلیل تاثیر بسزای آنها در جوامع، نقش مهمی در این ارتباطات جهانی دارند. مسدود کردن حساب یک رهبر جهان در توئیتر و یا حذف توئیت‌های جنجالی‌اش می‌تواند باعث شود که مردم اطلاعات مهمی را که باید آنها را دیده و درباره آنها بحث و تبادل نظر کنند، پنهان کنند. توئیتر اعلام کرد: همچنین این شبکه اجتماعی به دنبال وادار کردن رهبران به سکوت نیست. کسی نمی‌تواند بر تصمیمات توئیتر تاثیر بگذارد. توئیتر افزود: ما بسیار تلاش می‌کنیم با در نظر گرفتن منافع عمومی جانبدارانه رفتار نکنیم."
فرهنگی/هنری,پانته‌آ بهرام، پس از نام بردن کتایون ریاحی از یکی از بازیگران مرد سینمای ایران به عنوان متعرض، گفت این نام بردن، دشمن درست کردن و ره به خطا بردن است. پانته‌آ بهرام، بازیگر سینما، تلویزیون و تئاتر در لایوی در اینستاگرامش با بیان این که «همان‌طور که می‌دانید من هم جزو امضاءکنندگان بیانیه زنان سینماگر علیه تعرض و سوءاستفاده از قدرت توسط آقایان در حرفه خودمان بودم»، ادامه داد: «هرچند به هر حال انتقاداتی به این حرکت داشتم و کمی دیرتر از بقیه دوستان به این حرکت پیوستم چرا که معتقد بودم باید از حوزه زنان سینماگر خارج و دربرگیرنده تمام زنان شود، زنانی که می‌خواهند بگویند ما صاحب خودمان و صاحب بدن‌های‌مان هستیم و کسی صاحب ما نیست و ما ناموس کسی نیستیم. با این اندیشه شروع شد و بچه‌ها گفتند وقتی ما به عنوان سینماگر و چهره‌های شناخته‌شده شروع کنیم، بقیه به ما خواهند پیوست.» او ادامه داد: «من دایرکت‌های بسیاری از خانم‌ها در مشاغل دیگر داشتم که می‌گفتند برای ما هم این اتفاق می‌افتد و مردانی هستند که از قدرت‌شان سوءاستفاده می‌کنند. همین‌جا بگویم تعرض با تجاوز الزاما یکی نیست، تعرض کلامی هم هست و به صورت لمس یا هر چیز دیگری تا درجه بالایش. چیزی که می‌خواهم اکنون به شکلی کوتاه در موردش با شما حرف بزنم این است که من به یک بخش این حرکت در روزهای گذشته به شدت معترضم و احساس می‌کنم جنبش‌مان در حال تبدیل شدن به ضد خودش است و آن این است که نمی‌فهمم اساسا اسم بردن از آدم‌ها به شکل واضح و رودررو چه کمکی به جنبش ما و به نفس این حرکت خواهد کرد. قرار نیست چون آزار دیده‌ایم، آزار بدهیم. قرار نیست شبیه آدم‌های انتقام‌جو عمل و جوری رفتار کنیم که ما قرار است روان دیگران را اعدام کنیم، چون خودمان آسیب دیده‌ایم. قرار از ابتدا این نبود، قرار ما این بود که جلوی این اتفاق‌ها را بیش از این بگیریم.» بهرام افزود: «این ماجرا باید خیلی قبل از این اتفاق می‌افتاد و من تبریک می‌گویم به همه بانوان نازنینی که پیشگام این اتفاق شدند، آن ۵ نفری که به آن‌ها رای دادیم، می‌دانند که دوستشان دارم، مخلص‌شانم و می‌دانند که می‌دانیم انسان جایزالخطاست منتها این ویدئو را به این دلیل ضبط می‌کنم که بگویم دوستان اسم بردن از آدم‌ها نه تنها کمکی به ماجرا نمی‌کند، بلکه ما به جای همراهی شبیه آدم‌هایی می‌شویم که در حال مقابله کردن هستیم.» او در پایان گفت: «یک چیز دیگر که خیلی دلم می‌خواهد در این لحظه بگویم این است که حتی مردانی که به صورت تاریخی از توانایی و قدرت‌شان سوءاستفاده کرده‌اند به نوعی قربانی یک اندیشه غلط گسترده هستند که در طول تاریخ بوده است و فقط هم متعلق به ایران نیست و همه‌مان می‌دانیم که مربوط به همه جای جهان است. این که الان این حرکت را به انتقام‌جویی تبدیل کنیم، دشمن درست کردن و ره به خطا بردن است. مسیر را به غلط بردن و به جاده خاکی کشاندن است. پیروزی ما در جذب همدلی و همراهی آدم‌هاست، نه ایجاد خشم، قرار ما این نیست. خواهش می‌کنم از همه دوستانم، لطفا این ماجرا را بیش از این تبدیل به انتقام‌جویی نکنید، شخصی‌اش نکنید، اجازه بدهید همان‌طور که از اول قرارمان بود با روانشناس‌ها، با متخصص‌ها صحبت شود و به شکل خصوصی‌تری مشکلات‌مان را حل کنیم، دست همه‌تان را می‌بوسم، از شمایی که به حرفم گوش دادید ممنونم.»
سیاسی,دبیرکل جامعه اسلامی مهندسین تاکید کرد: امیدوارم رییس‌جمهور آینده عاقل، حکیم و مدبر باشد. نیاز نیست رییس‌جمهور روزی ۱۷ ساعت کار کند، پنج ساعت کار کند، اما حکیمانه تصمیم بگیرد و با ۲۰ میلیون رای فکر نکند عقلش زیاد شده است.
ورزشی,سرمربی جدید تیم‌ ملی پروازی نیست، مرخصی‌هایش مشخص است و مالیات نمی‌دهد؛ فدراسیون هم باید امکانات رفاهی مثل خانه، خودرو، موبایل، اینترنت، بلیت هواپیما و… در اختیارش بگذارد.
سلامت,"اضطراب یک نگرانی رایج در زمینه سلامت عمومی است که میلیون‌ها نفر را تحت تأثیر قرار داده است. یک مطالعه جدید نشان می‌دهد علائم اضطراب ممکن است با تنظیم ریزاندامگان همزیست روده‌ بهبود یابد. به گزارش ایسنا و به نقل از تک تایمز، علائم اضطراب در بیماری‌های روانی و انواع اختلالات فیزیکی، به ویژه در بیماری‌های مرتبط با استرس، رایج است. علائم اضطراب ممکن است شامل احساس عصبی، بیقراری شدید، احساس در معرض خطر بودن، وحشت، افزایش ضربان قلب و ""نفس نفس زدن""(hyperventilation) باشد. پژوهشگران در مطالعه اخیر به این نتیجه رسیده اند، افرادی که مبتلا به مشکلات روده‌ای گوارشی هستند نیز دارای علائمی مانند عرق کردن، لرزش و احساس ضعف یا خستگی هستند که این علائم نیز در موارد مضطرب بودن دیده می‌شود. پیوند قوی بین سلامت روان و تنوع باکتری در روده وجود دارد. مطالعات پیشین نشان داده است که ریزاندامگان همزیست روده قادر به تنظیم عملکرد مغز از طریق محور روده-مغز هستند. ریزاندامگان همزیست یک اصطلاح جمعی برای میکروارگانیسم‌هایی است که در داخل بدن انسان زندگی می‌کنند. ریزاندامگان همزیست یا ریزسازوارگان همزیست(Microbiome یا Microbiota ) به معنای کلی و فراگیر زیست‌بوم ریزاندامگان، همهٔ ژن‌ها و تودهٔ یاخته‌ای ریزاندامگان با در نظر نگرفتن سرده و گونه‌ی آن‌ها، مستقر در یک بخش ویژه را گویند. ریزاندامگان همزیست، رابطهٔ همزیستی با جانور میزبان دارند. این به این معنی است که این ریزاندامگان هم می‌توانند همسفره (نوعی زندگی همزیستی که در آن یک همزیست سود می‌برد و طرف دیگر نه سود می‌برد و نه زیان می‌بیند) باشند، هم بیماری‌زا. اکنون پژوهشگران ""مرکز بهداشت روان شانگهای دانشکده پزشکی دانشگاه شانگهای جیائو تونگ""(Shanghai Mental Health Center at the Shanghai Jiao Tong)، دو نوع مداخله که شامل استفاده از پروبیوتیک‌ها و روش‌های غیر پروبیوتیک است را برای تنظیم میکروب‌های موجود در ریزاندامگان همزیست روده ارائه کرده‌اند. ""بی بی یانگ""(Beibei Yang)، ""جینبائو وی""(Jinbao Wei)، ""پیجون جو""(Peijun Ju) و ""جینگ هانگ چن""(Jinghong Chen) نویسندگان این مطالعه در پژوهش خود گفتند: ما طی این مطالعه دریافتیم که می‌توان علائم اضطراب را با تنظیم ریزاندامگان همزیست روده، درمان کرد. طی این مطالعه پژوهشگران ۲۱ مطالعه منتشر شده در این زمینه را که بر روی بیش از ۱۵۰۰ فرد انجام شده بود، مورد بررسی قرار دادند. در ۱۴ مورد از ۲۱ مطالعه، پژوهشگران از پروبیوتیک به عنوان یک روش بالقوه برای تنظیم ریزاندامگان همزیست روده استفاده کرده بودند. این نوع مداخله ""آی.آر.آی.اف""(IRIF) یا مداخلات مربوط به ریزاندام‌های روده‌ای نام دارد. هفت مطالعه دیگر از روش‌های مختلف مداخله غیر پروبیوتیک مانند تغییر دادن غذاهای شرکت کنندگان، استفاده کرده بودند. هدف پژوهشگران در این موارد، تغییر باکتری‌های خوب در روده شخص برای درمان اضطراب وی بودند. پژوهشگران متوجه شدند که در ۵۲ درصد موارد(۱۱ مورد از ۲۱ مطالعه) اضطراب افراد با تنظیم ریزاندامگان همزیست روده درمان شده است و این در حالی بود که برخی مطالعات نشان دادند که ""IRIF"" تأثیری بر اضطراب نداشته است. پژوهشگران با بررسی آن ۱۴ مطالعه یاد شده که در آن از پروبیوتیک‌ها استفاده کرده بودند، دریافتند پروبیوتیک‌ها در ۳۶ درصد موارد در کاهش علائم اضطراب افراد مؤثر بودند اما این درحالی است که مداخلات غیر پروبیوتیکی دارای اثربخشی بالاتر بودند به گونه‌ای که در ۸۶ درصد موارد سبب درمان اضطراب فرد شده‌اند. ""پروبیوتیک‌ها""(Probiotics) موجودات زنده هستند که به طور طبیعی در برخی از غذاها یافت می‌شوند و از آنها به عنوان باکتری‌های ""خوب"" یاد می‌شود زیرا آنها با باکتری‌های مضر مبارزه می‌کنند. طی این مطالعه پژوهشگان اظهار کردند چندین دلیل وجود دارد که نشان می‌دهد تأثیر تغییرات غذایی بر روی باکتری‌های روده بسیار بیشتر از پروبیوتیک‌ها است. اولین دلیل این است که غذا منبع انرژی متنوعی برای باکتری روده فراهم می‌کند و بنابراین تغییر رژیم غذایی می‌تواند جمعیت باکتریایی را تنظیم کند. دلیل دوم نیز این است که انواع مختلفی از پروبیوتیک‌ها در مطالعات معرفی شده‌اند تأثیرات متفاوتی دارند و در نهایت زمان‌های مداخله ممکن است خیلی کوتاه باشد تا میزان فراوانی باکتری‌های وارد شده افزایش یابد. فلور روده انسان حاوی انواع مختلفی از باکتری‌ها است. بسیاری از این باکتری‌ها برای گوارش بهینه غذا مفیدند. دسته‌ای از این باکتری‌ها که به باکتری‌های پروبیوتیک معروف هستند، علاوه بر کمک به گوارش، مولکول‌های پیچیده و ترکیباتی مانند ویتامین‌ها و آنتی‌بیوتیکهای مختلف را تولید می‌کنند که برای بدن مفید می‌باشد. منبع باکتری‌های پروبیوتیک لبنیات و میوه‌ها هستند. اداره غذا و کشاورزی سازمان ملل متحد(FAD) و سازمان بهداشت جهانی (WHO)پروبیوتیک را اینگونه تعریف می‌کند: پروبیوتیک‌ها میکرو ارگانیسم‌های زنده‌ای هستند که مصرف کافی آنها سبب نمایان شدن اثرات سلامت بخش در بدن میزبان می‌شود. پژوهشگران در انتها افزودند: ما طی این مطالعه دریافتیم مداخله غیر پروبیوتیک به طور قابل توجهی بهتر از مداخله پروبیوتیک است. با این حال، برای نتیجه گیری روشن‌تر، مطالعات بیشتری لازم است. یافته‌های این مطالعه در مجله"" BMJ ""منتشر شد."
فناوری,راهکارهای سازمانی ایرانسل به عنوان اسپانسر دیجیتال، از ششمین دوره نمایشگاه تراکنش ایران (ITE)، که از مهمترین رویدادهای فناوری‌های مالی ایران، با محوریت اکوسیستم بانکداری و پرداخت دیجیتال است، حمایت می‌کند. به گزارش روابط‌عمومی ایرانسل، این رویداد بزرگ که با توجه به شرایط کنونی، از صبح امروز با حضور مدیران ارشد شبکۀ بانکی و اقتصادی کشور، همزمان به صورت حضوری و مجازی به صورت رسمی فعالیت خود را در هتل اسپیناس پالاس آغاز کرد، به بررسی تأثیر فناوری‌های دیجیتال در صنعت مالی و ظهور مدل‌های جدید کسب و کار می‌پردازد. ایرانسل این رویداد را به صورت زنده از طریق پلتفرم «لنز» پوشش می‌دهد و با ارائه اینترنت و پلتفرم دانا پلاس، حمایت دیجیتال از این رویداد را هم برعهده دارد. با ورود به انقلاب صنعتی چهارم و گسترش فناوری‌های دیجیتال، اکوسیستم اقتصادی به سرعت در حال تغییر و دگرگونی است. به دنبال این تغییرات، حوزه‌های بانکی و مالی نیز تحت تأثیر فناوری‌های نوین قرار گرفته‌ و اکوسیستم مالی سنتی، با ظهور بازیگران جدید مانند اپراتورهای تلفن همراه، شرکت‌های فین‌تک و شبکه‌‌های دیجیتالی پرداخت، در حال گذار به اکوسیستم دیجیتال هستند. در عین حال، با ظهور مدل‌های کسب وکار جدید در این حوزه، جریان‌های درآمدی تازه‌ای برای ارائه کنندگان خدمات مالی ایجاد شده که با رشد این اکوسیستم، به مرور بحث «تحول دیجیتال» تحقق پیدا خواهد کرد. ایرانسل به عنوان اولین و برزرگترین اپراتور دیجیتال ایران، نقش خود را در اکوسیستم جدید صنعت بانکداری ایفا کرده و با ارائه راهکار شبکه امن همراه و دیگر راهکارهای سازمانی، ارائه‌دهندگان خدمات مالی را در حرکت به سوی تحول دیجیتال همراهی می‌کند. در همین راستا، ایرانسل با حمایت از نمایشگاه تراکنش ایران، از علاقه‌مندان دعوت می‌کند تا رویدادهای این نمایشگاه را به صورت مجازی از پلتفرم لنز مشاهده کنند. نمایشگاه تراکنش ایران با حمایت دیجیتال ایرانسل، 23 و 24 دیماه 1399 از ساعت 8 تا 18 برگزار می‌شود.
فرهنگی/هنری,- دربارۀ 12 اردیبهشت ، روز معلم و سال‌روز ترور استاد شهید (با نام کامل مرتضی مطهری فریمانی) طی چهار دهۀ گذشته بسیار گفته و نوشته شده اما برخی نکات ناگفته یا کمتر گفته شده‌ای هم وجود دارد و به آنها می‌پردازم:   تصور عمومی و غالب این است که 12 اردیبهشت تنها به خاطر شهادت استاد مرتضی مطهری در شامگاه 11 اردیبهشت 1358 و اعلام آن در روز بعد به عنوان نام‌گذاری شده و قبل از آن چنین مناسبتی وجود نداشته است.   حال آن‌که در 12 اردیبهشت سال 1340 خورشیدی در تجمع اعتراضی معلمان در میدان بهارستان دبیر یکی از دبیرستان های تهران به نام به قتل رسید و از آن پس معلمین، این روز را به عنوان روز معلم گرامی می‌داشتند اگرچه رسمیت نداشت.   بعد از ییروزی انقلاب،  معلمان درصدد برآمدند این مناسبت را به صورت رسمی احیا کنند اما اعلام ترور آیت‌الله مطهری سبب شد روز معلم با این واقعه رسمیت یابد. در عمل روز معلم به تقویم رسمی آمد منتها نه به یاد معلمی که در 12 اردیبهشت 1340 به قتل رسیده بود بلکه  به یاد استاد دانشکدۀ الهیات و البته در همین روز.   برای این مدعا چه گواهی معتبر از این که روزنامه اطلاعات در صفحه آخر شماره 15842 خود و در روز 9 اردیبهشت 1358 - یعنی - این خبر را درج کرد:     در واقع روز 12 اردیبهشت در همان شماره‌ای که خبر ترور شب قبل را منتشر کرده از این روز به عنوان روز معلم یاد کرده و از برگزاری چند آیین دیگر خبر داده است.   در سال 1340 و در دوران نخست‌وزیری جعفر شریف امامی (هم او که 17 سال بعد و در جریان انقلاب 1357 نیز دوباره مأمور تشکیل دولت شد و سه ماه بیشتر دوام نیاورد) دولت، لایحه را به مجلس شورای ملی ارایه داد.   معلمان متقابلاً به دعوت و دراعتراض به این لایحه در 12 اردیبهشت 1340 در میدان بهارستان تهران تجمع اعتراضی آرامی را سامان دادند که چون از طرف باشگاه مهرگان مدیریت می‌شد، جنبۀ سیاسی نداشت اما از بیم سیاسی شدن و شکستن فضای امنیتی 8 سالۀ پس از کودتای 28 مرداد 1332 دستور برخورد و متفرق کردن معلمان را داد. خود نیز شخصاً به صحنه آمد و با کلت کمری ، گلوله‌ای شلیک کرد که جان یکی از معلمان حاضر در تجمع – – را گرفت.   این معلم که در تهران فقه و عربی درس می‌داد و چون در حال تحصیل در مقطع دکتری دانشکده معقول و منقول -  الهیات بعدی- بود به «دکتر خانعلی » شهرت داشت.    اشاره شد که نگرانی رییس کلانتری بهارستان این بود که اعتراض معلمان، سیاسی شود و اتفاقا بی تدبیری خود او فضا را سیاسی کرد و به اعتصاب 11 روزه معلمان، سقوط کابینۀ و روی کار آمدن دکتر انجامید.    نخست‌وزیر جدید که سیاست‌مداری کهنه‌کار و از رجال قاجار بود برای ترمیم وجهه خود و دولت و حکومت، رییس باشگاه مهرگان را به عنوان وزیر آموزش و پرورش معرفی کرد.   هر چند در سال‌های 41 و 42 روز 12 اردیبهشت به عنوان روز معلم گرامی داشته شد اما پس از 15 خرداد 1342 چون فضای سیاسی کشور به کلی تغییر کرد و رژیم شاه از هر اعتراض صنفی هم تلقی سیاسی داشت و نگران ترویج گفتمان چپ به این بهانه هم بود، این مناسبت در محاق ماند تا انقلاب 1357 پیروز شد.   همان گونه که از خبر روزنامه اطلاعات برمی‌آید و قبل از ترور مرحوم مطهری اعلام شده بود، قرار بوده در  12 اردیبهشت 1358 روز معلم احیا و گرامی داشته شود اما در سایۀ آن واقعه قرار گرفت.  با این وصف 12 اردیبهشت در جمهوری اسلامی هم روز معلم شد اما به خاطر شهادت آیت‌الله مطهری. حال آن که  او آموزش و پرورشی نبود (به مفهوم اداری کلمه) و استاد دانشکدۀ الهیات دانشگاه تهران به حساب می آمد و اصطلاح «معلم انقلاب» هم برای دکتر به کار می‌رفت. با این حال معلمان استقبال کردند چون امید داشتند جایگاه آنان با این توجه ویژه ارتقا می‌یابد. کما این که هر دو نخست‌وزیر بعد از دولت موقت نیز آموزش و پرورشی بودند.   با این حال سال‌ها گذشت و در دورۀ اصلاحات بود که یادداشت‌های « » درمطبوعات، موجب این یادآوری تاریخی شد. جالب این که ابوالحسن خانعلی دانشجوی دوره دکتری دانشکده الهیات بود و آیت‌الله مرتضی مطهری هم هنگام شهادت، استاد همین دانشکده.    اشتهار شهید مطهری اما چنان که اشاره شد به آموزش و پرورش نبود و در حالی که روحانیونی چون در تدوین کتب درسی «تعلیمات دینی» همکاری داشتند، و مطهری ارتباط و دخالتی دخالتی نداشت و رابطه‌اش با آموزش و پرورش از طریق دوستانی چون دکتر – پایه گذار دبیرستان کمال - یا  آیت‌الله - پایه گذار مدرسه مفید - بود.   معمولا گفته می‌شود استاد مطهری پس از جلسۀ شورای انقلاب ترور شده است. حال آن‌که برای شرکت در جلسه موسسۀ فرهنگی -مکتب تربیتی اجتماعی، علمی- به خانۀ دکتر یدالله سحابی در خیابان فخرآباد رفته بود.   همان روز دو عضو دیگر شورای انقلاب - دکتر بهشتی و - در راه‌پیمایی روز کارگر - که حزب جمهوری اسلامی، بانی آن بود- سخنرانی کرده بودند و شورای انقلاب جلسه‌ای نداشت و اگر هم داشت در خانۀ دکتر سحابی - که دیگر عضو آن نبود- برگزار نمی‌کرد.   این اشتباه به خاطر آن است که جایی دکتر – داماد مرحوم مطهری - به خبرنگار روزنامۀ اطلاعات گفته بود استاد در جلسۀ هیأت دولت شرکت کرده بود.   همان‌گونه که گفته شد ترور در شامگاه 11 اردیبهشت اتفاق افتاد اما چون این روز به نام روز کارگر شناخته می‌شود بعدتر 12 اردیبهشت به عنوان روز شهادت استاد و روز معلم تعیین شد و تا سال‌ها کسی یادآوری نمی کرد یا از ذکاوت نام‌گذاران بود که به خاطر مرحوم مطهری روز معلم و خاطره قتل مرحوم خانعلی هم احیا شد و به احتمال قوی‌تر تنها یک تصادف بوده است.   با توجه به این که مرحوم خانعلی نیز معلم بوده و در حال تحصیل در دانشکده الهیات یادکردِ این دو مناسبت منافاتی با هم ندارند و مشخص نیست چرا رسانه‌های رسمی اصرار دارند مناسبت روز معلم را تنها شهادت آیت‌الله مطهری ذکر کنند. حال آن که در 12 اردیببهشت 40 یک معلم به دست رییس کلانتری کشته شده و از این حیث مانند 16 آذر می‌تواند گرامی داشته شود و اتفاقا بر مطالبات صنفی تاکید کنند. جدای روز معلم، سال‌روز شهادت استاد مطهری می‌تواند مناسبتی برای تقبیح خشونت و تعصب در قرائت‌های دینی هم باشد. مطهری به دست یکی از اعضای گروه فرقان ترور و در واقع قربانی «جهل مقدس» شد؛ اصطلاحی که آیت‌الله وضع کرده یا بیشتر به کار می‌برد.   سرکردۀ این گروه یک طلبه اخراجی به نام بود و جای شگفتی است که چرا تلویزیون درباره این گروه و تفکرات‌شان کار تبلیغی لازم را انجام نمی‌دهد و چرا با حجت‌الاسلام که مسؤولیت رسیدگی به پروندۀ را بر عهده داشت گفت‌و‌گو نمی‌کند و اگر هم گاهی اشارتی دارند دربارۀ برداشت غلط آنان از نوشته‌های دکتر شریعتی است در حالی که اگر به شریعتی علاقه داشتند و مطهری را به اتهام اختلاف با شریعتی ترور کردند چرا روحانیون علاقه‌مند به شریعتی را هم هدف قرار می‌دادند؟ یا به بهانۀ فرقان می‌توانند با حجت‌الاسلام نیز مصاحبه کنند. چون برای اولین و آخرین بار تنها در این موضوع در جایگاه قاضی نشست و در کنار معادیخواه، فرقانی‌ها را محاکمه کردند. ززبه بیان دیگر 12 اردیبهشت هر سال یادآور پاسخ اندیشه با گلوله است. کاری که فرقانی‌ها انجام دادند.    در فرهنگ تشیع اگرچه نام شهید به نیکی می‌ماند اما از قاتلان هم (البته با ابراز انزجار) یاد می‌شود. از این رو جا دارد به جز اکبر گودرزی رییس گروه فرقان به نام قاتل – - و هم‌دستان او – – هم اشاره شود. ضارب مطهری کمتر از یک سال بعد اعدام شد. نویسنده شنیده (و نمی‌تواند تأیید کند) که حکم قصاص قاتل را داماد شهید مطهری (باجناق دکتر علی لاریجانی) اجرا کرده است.   آیت‌الله مطهری رییس شورای انقلاب بود هر چند تا آن لحظه کسی نمی‌دانست اما جالب است که در این جایگاه هم در جلسۀ یک موسسۀ غیر دولتی شرکت می‌کند. یعنی که همچنان به استمرار فعالیت‌ در عرصه های مدنی همچنان باور داشته و یک سر غرق در مناسبات قدرت نشده آن وقت در سال‌های بعد افراد از نردبان یک حزب و تشکل بالا رفتند و تا به قدرت رسیدند رابطۀ خود را گسستند.    دست‌آخر این که در آن 10 سال که علی لاریجانی رییس سازمان صدا و سیما بود یاد مطهری پررنگ بود و کنفرانس‌های هم برگزار می‌شد. بعدتر و به خصوص هر چه فرزند استاد با اصول‌گرایان زاویه پیدا کرد از مطهری کمتر می‌گویند. حالا اما امسال علی لاریجانی داماد استاد هم به رغم سابقۀ سه دوره ریاست مجلس مثل فرزند مطهری یک رد صلاحیت شده است.
فناوری,برای نخستین بار در صنعت فناوری‌اطلاعات و ارتباطات ایران، ایرانسل «گزارش پایداری کسب‌وکار» خود را منتشر کرد. به گزارش روابط عمومی ایرانسل، نخستین گزارش پایداری سالانۀ ایرانسل، مروری کوتاه بر شاخص‌ها، تلاش‌ها، دستاوردها و چالش‌های ایرانسل در پایش و مدیریت تأثیرات اجتماعی، اقتصادی و زیست‌محیطیِ کسب‌وکار خود و نیز، مبنایی برای طراحی، استخراج، ارزیابی و در نهایت، مقایسۀ سالانۀ شاخص‌های عملکردی سازمان در موضوع «پایداری» و «کسب‌وکار مسؤولانه» است. همچنین نمونه‌ای از نخستین قدم‌های بنگاه‌های اقتصادی ایرانی، با تکیه بر مباحث روز دنیای کسب‌وکار، در مسیر پایداری به شمار می‌رود. امروزه «پایداری در کسب‌وکار (Sustainability in Business)» به موضوع مهمی برای بنگاه‌های اقتصادی، جوامع، مشتریان و حکومت‌ها تبدیل شده و همچنین شاخصی برای سنجش میزان پایبندی سازمان به تعهداتش در قبال ذی‌نفعان است. ایرانسل، اولین و بزرگترین اپراتور دیجیتال ایران، می‌کوشد تا با تسهیل و گسترش دسترسی به امکانات زندگی دیجیتال برای ایرانیان، در مسیر تحقق توسعۀ پایدار ایران قدم بردارد. ارائۀ اطلاعات کلان و مهم شرکت، از طریق «گزارش پایداری»، می‌تواند نمای کلی از عملکرد اجتماعی و زیست‌محیطی و فعالیت‌های ایرانسل در مسیر توسعۀ پایدار را به ذی‌نفعان ارائه دهد. این اطلاعات، تصویری از ماهیت و ارزش اقتصادی، اثرات و اقدامات زیست‌محیطی، اجتماعی و نیز کیفیت حاکمیت شرکتی ایرانسل را در مقابل چشم ذی‌نفعان سازمان قرار می‌دهد. به زبانی دیگر، گزارش پایداری، نگاهی جامع به اهداف کلان، رویکردها و عملکرد ایرانسل از منظر اثرات اجتماعی، اقتصادی و زیست‌محیطی مترتب بر آن است. اطلاعات مورد نیاز برای ارزیابی عملکرد ایرانسل از طریق این گزارش، با تمرکز بر بازه زمانی اول فروردین تا ۳۰ اسفند ۱۳۹۹، در اختیار مخاطبان قرار داده شده است. مخاطب این گزارش، ذی‌نفعان مختلف ایرانسل، شامل نهادهای حکومتی و سیاستگذار، جامعۀ مدنی، بازیگران صنعت فناوری‌اطلاعات و ارتباطات، شرکای تجاری، رسانه‌ها و مهمتر از همه، مشتریان ایرانسل هستند که بر بقا و عملکرد شرکت، به صورت مستقیم و غیرمستقیم اثر دارند و در مقابل، پیامدهای فعالیت شرکت از سه جنبۀ اقتصاد، جامعه و محیط‌زیست، بر آنها اثر می‌گذارد. «شفافیت» فراتر از الزامات قانونی، در تدوین و انتشار این گزارش، نمایانگر عزم ایرانسل برای پاسخگو نگهداشتن خود، گامی جدی برای تعامل سازنده با ذی‌نفعان و نیز تعهد برای ساختن کسب‌وکاری پایدارتر و آینده‌ای توأم با رفاه برای ذی‌نفعان است. دکتر بیژن عباسی‌آرند، مدیرعامل ایرانسل، در یادداشت خود در ابتدای این گزارش، با بیان اینکه «در دنیای امروز، شرکت‌ها اگر به دنبال بقا، رشد و توسعۀ خود هستند، نباید جنبه‌ها و ارکان مختلف موضوع پایداری در کسب‌وکارشان را نادیده بگیرند.»، تأکید کرده است: «انتشار اولین گزارش پایداری در صنعت ICT کشور، مطابق با استاندارهای روز بین‌المللی و البته توجه به ویژگی‌های خاص فضای کسب‌وکار در ایران، اقدام دیگری از ایرانسل در مسیر پایداری است که امیدوارم مورد توجه تصمیم‌گیران و سیاست‌گذاران، همکاران و بازیگران کوچک و بزرگ صنعت ICT ایران، رسانه‌ها و مشتریان ارزشمند ایرانسل قرار گیرد.» این گزارش در پنج سرفصل، شامل «رویکرد ایرانسل به پایداری»، «کسب‌وکار مسؤولانه و حاکمیت شرکتی»، «به سوی جامعۀ پایدار»، «به سوی محیط‌زیست پایدار» و «به سوی اقتصاد پایدار»، تدوین و ارائه شده است. متن کامل گزارش پایداری ایرانسل در سال ۱۳۹۹، در دسترس علاقمندان است.
فناوری,پژوهشگران الیاف نانولوله کربنی انعطاف‌پذیری را توسعه داده اند که با دوخته شدن در پارچه امکان جمع آوری خوانش های دقیق الکتروکاردیوگرام و را فراهم می کند. این ماده جدید به نرمی پنبه اما به اندازه کولار محکم است. همچنین، این الیاف به اندازه برخی فلزات رساناست و شاید آینده دنیای محصولات پوشیدنی را شکل دهد. لباسی که با استفاده از این الیاف آماده شده را حتی می توان همانند یک لباس عادی پوشید و شست و هنگام فعالیت بدنی احتمال بسیار کمی وجود دارد که الیاف آن دچار شکستگی شوند. به گفته پژوهشگران دانشگاه رایس، این لباس در جمع‌آوری داده ها بهتر از دستگاه های استاندارد بند سینه و در دریافت الکتروکاردیوگرام ها نیز بهتر از دستگاه های الکترود پزشکی تجاری عمل می کند. به گفته لورن تیلور، دانشجوی فارغ التحصیل از دانشگاه رایس و نویسنده ارشد مطالعه، در حال حاضر این لباس باید در تماس مستقیم با سینه باشد. اما در مطالعات آینده روی استفاده از وصله های متراکم‌تر از رشته های نانولوله کربنی متمرکز خواهیم شد تا ناحیه سطحی بیشتری برای تماس با پوست وجود داشته باشد. این الیاف نانولوله کربنی ابتدا توسط متیو پاسکوالی، مهندس آزمایشگاه دانشگاه رایس توسعه داده شد. این آزمایشگاه از آن زمان کاربردهای بسیاری برای این الیاف از جمله استفاده به عنوان پل هایی برای ترمیم بافت های آسیب دیده قلب، به عنوان واسط های الکتریکی با مغز، برای استفاده در ایمپلنت های حلزون گوش، به عنوان آنتن های انعطاف‌پذیر و برای کاربردهای خودرویی و هوافضا را مطالعه کرده است. در ابتدا، الیاف به اندازه ای نازک بودند که امکان دوخت آنها با استفاده از یک چرخ خیاطی وجود نداشت. در این زمان بود که پژوهشگران از یک طناب‌ساز برای ایجاد رشته های قابل دوخت در پارچه های عادی کمک گرفتند. پژوهشگران با فردی همکاری کردند که دستگاه هایی کوچک برای ساخت طناب برای کشتی های دکوری طراحی کرده بود. با همکاری وی، پژوهشگران دانشگاه رایس قادر به ساخت دستگاهی اندازه متوسط شدند که عملکردی مشابه را ارائه می کرد. الیاف با الگوی دوخت زیگزاگ در پارچه لباس دوخته شده اند که امکان کشیده شدن پارچه بدون شکستن الیاف را فراهم می کند. این الیاف می توانند کاربردهای بسیاری در آینده داشته باشند که از آن جمله می توان به واسط های انسان-ماشین برای خودروها، رباتیک نرم، مانند آنتن ها، و دستگاه های ناظر سلامت و محافظت بالستیک در یونیفرم های نظامی اشاره کرد. این مطالعه در منتشر شده است. ترجمه: محمدمهدی حیدرپور
فناوری,همراه اول با شعار «یک همکاری معتبر» در سومین رویداد نمایشگاهی کار حضور دارد. به گزارش اداره کل ارتباطات شرکت ارتباطات سیار ایران، سومین نمایشگاه کار ایران به مدت سه روز از پنجشنبه (۱۷ بهمن ماه) در محل بوستان گفتگوی تهران آغاز به کار می کند که «همراه اول» نیز در سالن تهران غرفه ۶ حضور دارد. نمایشگاه کار، رویدادی است که در آن سازمان ها با موقعیت های شغلی خود حاضر شده و فرصت می یابند تا با کارجویان ملاقات کرده و در یک فضای رقابتی نسبت به جذب نفرات مورد نظر اقدام کنند. استخدام در معتبرترین سازمان های کشور، امکان ملاقات حضوری و گفتگو با مدیران جذب و استخدام و آشنایی با فرهنگ سازمانی شرکت های معتبر از جمله ویژگی های برگزاری این رویداد برای کارجویان عنوان شده است. واحد منابع انسانی همراه اول ضمن حضور در این رویداد ملی، با برگزاری بیش از ۲۰ کارگاه تخصصی و تجربی در قالب اتاق یادگیری(Learning room) به انتقال دانش و تجارب در حوزه کاری نخستین و بزرگترین اپراتور تلفن همراه کشور می پردازد. در این نمایشگاه سه روزه کارگاه هایی با عناوین «روندهای جدید استخدام در ۲۰۲۰»، «چگونه در شرکت های بزرگ استخدام شویم؟»، «مالی، شریک تجاری کسب و کار یک اپراتور»، «چگونه یک کمپین تبلیغاتی طراحی کنیم؟»، «اقتصاد دیجیتال، دنیای جدیدی که در آنیم»، «طرح کسب و کار، چگونه کسب و کارمان را بازسازی کنیم»، «IOT، همه چیز به هم وصل خواهد شد»، «AI، هوشی برای ساماندهی جنگل داده ها»، «بلاکچین، دنیای آینده تحت کنترل همه و هیچکس»، «نقشه راه و تکنولوژی های اینترنت اشیاء»، «۵G، نسل پنجم شبکه های موبایل»، «هوش مصنوعی در شبکه های نسل آینده موبایل» برگزار می شود. حضور در این کارگاه ها برای علاقه مندان آزاد و رایگان اعلام شده است. همراه اول با حضور در غرفه ۶ سالن تهران واقع در مجتمع نمایشگاهی بوستان گفتگو، از ساعت ۹:۳۰ تا ۱۸ میزبان بازدیدکنندگان و کارجویان است.
سیاسی,رئیس جمهور، خروج آمریکا و عمل نکردن کشورهای اروپایی به تعهدات برجامی را عامل کاهش مرحله ای تعهدات برجامی از سوی ایران دانست و تاکید کرد که ایران آماده است هر روزی که آمریکا به تعهدات کامل خود در برجام برگردد، به همه تعهدات برجامی خود عمل کند.
سیاسی,جمعی از فرماندهان و کارکنان نیروی هوایی ارتش امروز با آیت الله خامنه اي فرمانده کل قوا در محل حسینیه امام خمینی در تهران دیدار کردند.   این دیدار به مناسبت سالگرد دیدار همافران نیروی هوایی ارتش با امام خمینی در سال ۵۷ صورت می گیرد.
ورزشی,سایت آدنکرونوس گزارشی از حواشی روز گذشته بازی استقلال در تبریز مقابل ماشین‌سازی منتشر کرد. به گزارش خبر ورزشی، این رسانه استراماچونی را با جووانی تراپاتونی، مربی بزرگ تاریخ فوتبال ایتالیا مقایسه کرد که زمانی که هدایت تیم بایرن‌مونیخ آلمان را برعهده داشت،‌ در یکی از مصاحبه‌های مطبوعاتی‌اش،‌ بسیار عصبانی شد تا جایی که آن اتفاق در یاد و خاطره‌ها ماند. این رسانه نوشت استراماچونی هم وقتی تیمش برابر ماشین‌سازی یک بر صفر باخت، رفتاری مشابه داشت. او در کنفرانس خبری با انگلیسی سلیس‌ صحبت کرد و مترجم وادار به ترجمه شد. سایت آدنکرونوس آنگاه حرف‌های مربی جویای‌نام استقلال را اینگونه درج کرد: صحبت کردن در مورد بازی راحت است. ماشین‌سازی بهتر از ما شروع کرد. صاحب موقعیت هم بود. ما واکنش خوبی داشتیم. حق‌مان باخت نبود. رفتار برخی بازیکنان که زمان را تلف کردند، را نمی‌پسندم. اما فوتبال همین است. داور هم خوب دوید. اکنون دو ماه مملو از مشکلات از حضورم گذشته است. این حرکت بی‌احترامی به من است. وقتی در ایتالیا در نخستین روز از لیگ، مترجم را اجازه کار ندهند،‌ یک خرابکاری اتفاق می‌افتد. مطمئن باشید من از کار دست نمی‌کشم و به خاطر هواداران می‌جنگم.
فناوری,همراه اول این ماه هم در قالب طرح «دوشنبه سوری» به مشترکین خود تا ۱۰۰ گیگابایت اینترنت رایگان هدیه می دهد. به گزارش اداره کل ارتباطات شرکت ارتباطات سیار ایران، اپراتور اول به منظور افزایش رضایتمندی مشترکین، در قالب طرح «دوشنبه سوری» در آخرین دوشنبه هر ماه طرح های جذاب و ویژه ای در نظر گرفته است. هدایای در نظر گرفته برای هر «دوشنبه سوری» متنوع و متفاوت بوده و مشترکین هر ماه از هدایای آن مطلع می شوند. در دومین «دوشنبه سوری» اپراتور اول که ۲۹ بهمن ماه برگزار می شود، هدایای جذاب اینترنتی در نظر گرفته شده که شامل بسته های دیتای(۱۰۰مگابایت تا ۱۰۰گیگابایت) یک روزه(از ساعت ۵ تا ۱۷) است که به کلیه مشترکین دائمی و اعتباری بصورت تصادفی اختصاص می یابد. بسته های اینترنت «دوشنبه سوری» از ۱۰۰مگ تا ۱۰۰گیگابایت تعریف شده که شامل همه مشترکین همراه اول می شود. مشترکین همراه اول از ساعت صفر روز دوشنبه ۲۹بهمن ماه(به مدت یک روز) فرصت دارند با شماره گیری کددستوری #۱*۵۴*۱۰۰* بسته خود را فعال کنند. همراه اولی ها می توانند برای کسب اطلاعات بیشتر در این خصوص به پرتال اینترنتی اپراتور اول به نشانی www.mci.ir مراجعه کنند.
ورزشی,شاگردان برانکو با برتری مقابل تیم گمنام نود ارومیه به مرحله یک‌هشتم نهایی جام حذفی صعود کرد. به گزارش ایسنا، دو تیم پرسپولیس و نود ارومیه در چارچوب رقابت‌های جام حذفی امروز (پنج‌شنبه) در ورزشگاه آزادی به مصاف هم رفتند و در پایان پرسپولیس با تک گل محمد انصاری در دقیقه ۵۸ به پیروزی رسیده و راهی مرحله یک‌هشتم نهایی شد. نیمه اول: در این نیمه تیم پرسپولیس بر بازی سوار بود ولی دفاع چند لایه تیم نود ارومیه مانع از گلزنی شاگردان برانکو شد. از جمله فرصت‌های تیم پرسپولیس می‌توان به فرصت محمد انصاری در دقیقه ۱۱ اشاره داشته که او با شوتی محکم از راه دور توپ را روانه دروازه نود ارومیه کرد که با واکنش دروازه‌بان ارومیه همراه بود و بیرون رفت. تا دقیقه ۲۰ پرسپولیس سعی داشت تا با ارسال از جناحین و استفاده از ضربات کرنر به دروازه نود ارومیه نزدیک شود اما این اتفاق نیفتاد و پرسپولیس موفق به گشودن دروازه این تیم ارومیه‌ای نشد. از دیگر فرصت‌های پرسپولیس در دقیقه ۳۷ بود که احمد نوراللهی یک شوت از طریق ضربه ایستگاهی روانه دروازه حریف کرد که با اختلافی کم به بیرون رفت. در این نیمه تیم نود ارومیه با دفاع همه‌جانبه‌ای که داشت امید به ضد حملات داشت و تلاش پرسپولیس هم برای گلزنی به حریف ارومیه‌ای‌اش هم نتیجه‌ای در پی نداشت تا بازی در پایان چهل و پنج دقیقه نخست با تساوی بدون گل به پایان برسد. نیمه دوم: تاکتیک دو تیم در نیمه دوم تغییری نکرد و شاگردان برانکو سعی داشتند با عبور از دفاع فشرده حریف خود، به گل برسند. در دقیقه ۵۴ بازی و درحالی که سرخپوشان جلو کشیده بودند، بازیکن نود ارومیه روی ضد حمله می‌رفت که با دروازه‌بان پرسپولیس تک به تک شود اما با خطای انصاری در پشت محوطه جریمه متوقف شد. انصاری که تیمش را از یک خطر جدی، نجات داده بود، چهار دقیقه بعد گل اول تیمش را به ثمر رساند. این مدافع پیش‌تاخته از پشت محوطه جریمه با شوتی محکم، دروازه نود ارومیه را باز کرد. در ادامه ارومیه‌ای‌ها برای جبران گل خورده کمی جلو کشیدند اما شاگردان برانکو با حفاظت از تک گل خود، به برتری رسیده و راهی مرحله بعدی جام حذفی شدند. تیم نود ارومیه در نیمه دوم این دیدار دو سه فرصت خوب گلزنی هم بدست آورد که به دلیل کمتجربگی بازیکنانش نتوانست از آن‌ها استفاده کند و در نهایت این پرسپولیس بود که راهی مرحله بعدی جام حذفی شد. پرسپولیس در مرحله یک‌هشتم نهایی باید به مصاف سپیدرود برود و در صورت پیروزی در مرحله نیمه‌نهایی با پدیده بازی خواهد کرد.
ورزشی,بعد از گذشت یک ماه مهمات تیراندازی روز سه شنبه از گمرک آزاد شد. به گزارش خبرگزاری فارس، تیم ملی تیراندازی ایران اسفندماه سال گذشته بعد از حضور در تورنمنت دانمارک راهی هانوفر شد تا بتواند با آمادگی بیشتر در بازی های المپیک توکیو شرکت کند. در جریان این سفر فدراسیون تیراندازی اقدام به تهیه فشنگ مورد نیاز برای تمرینات پیش رو کرد اما این فشنگها در فرودگاه ماند و آزاد نشد. با توجه به این که هنوز خبری در خصوص تعویق بازی های المپیک نبود این نگرانی برای تیراندازان مطرح شد که آیا می‌توانند تمرینات خود را با فشنگ از سر بگیرند یا خیر؟ به دلیل شیوع ویروس کرونا و لغو تمامی رویداد های ورزشی و همینطور بازی های المپیک توکیو تمرینات ملی پوشان هم تعطیل شد و ورزشکاران کشورمان در خانه زیر نظر سرمربی تمرینات خود را پیگیری می کنند. بعد از گذشت حدود یک ماه و نیم روز سه شنبه بعدازظهر فشنگ ها از گمرک آزاد شد و در اختیار فدراسیون تیراندازی قرار گرفت.
فناوری,"ممکن است از سال آینده مشتریان مغازه‌های آمازون بتوانند با تکان دادن دست در مقابل یک دستگاه اسکنر، هزینه خرید خود را واریز کنند. به گزارش ایسنا و به نقل از دیلی‌میل، بر اساس داده‌های منتشر شده از سوی نیویورک پست، در سال ۲۰۱۷ میلادی، شرکت آمازون فروشگاه زنجیره‌ای خرده‌فروشی و عمده‌فروشی مواد غذایی ""هول فودز مارکت"" (Whole Foods Market) را بیش از ۱۳ میلیارد دلار خریداری کرد. این فروشگاه که در آستین، تگزاس قرار دارد، اغلب بر محصولات طبیعی و ارگانیک تمرکز دارد. حال خبر رسیده که آمازون در حال توسعه فناوری دید رایانه‌ای است که می‌تواند اندازه و شکل دست مشتریان را تشخیص دهد تا یک پرینت منحصر به فرد از دست آن‌ها بسازد. سپس این داده‌ها به اطلاعات بانکی مشتریان متصل می‌شود تا به این ترتیب مشتریان دست خود را جلوی دستگاه اسکنر تکان دهند و در عرض کمتر از یک ثانیه خرید خود را تکمیل کنند. از مزایای منحصر به فرد استفاده از پرینت دست برای پرداخت هزینه خرید می‌توان به سرعت بی‌نظیر آن اشاره کرد. این در حالی است که پرداخت هزینه خرید با استفاده از تلفن همراه چند ثانیه طول می‌کشد. علاوه بر آن، این سیستم به دستگاه دیگری نیاز ندارد و تنها نیازمند دست مشتری است. البته باید گفت پیشرفت این فناوری به مغازه ""هول فودز مارکت"" بستگی دارد که آیا این مرکز قادر به اجرای سیستم و آموزش آسان آن به کارمندان خود است یا خیر؟"
سلامت,"ریه ها نقشی کلیدی در حفظط عملکرد درست اندام های دیگر بدن انسان ایفا می کنند. آنها در هر ثانیه و همراه با تنفس شما مشغول فعالیت هستند، از این رو توجه به سلامت آنها از اهمیت بسیار زیادی برخوردار می شود. به گزارش گروه سلامت به نقل از ""ریدرز دایجست""، برخی چیزها که در خانه خود با آنها سر و کار دارید می توانند زمینه ساز تحریک های ناخوشایند اما بی خطر تا سرطان هایی شوند که زندگی انسان را در معرض خطر قرار می دهند. در ادامه با برخی اقلام خانگی که می توانند برای ریه های شما مشکل آفرین باشند بیشتر آشنا می شویم. ضدعفونی کننده های قوی مانند سفیدکننده، کلر و آمونیاک می توانند برای افراد مبتلا به بیماری های ریه، مانند آسم و بیماری مزمن انسدادی ریه، تحریک کننده باشند و همچنین موجب ابتلا به آسم در افرادی شوند که هرگز این شرایط را تجربه نکرده اند. به گفته دکتر جورج فریدمن خیمنز، استادیار دانشگاه نیویورک، در بیشتر موارد می توانید آب و صابون ملایم را جایگزین این محصولات پاک کننده قوی و مضر کنید. مردم اغلب فکر می کنند که برای نابودی میکروب های خانه نیازمند ضدعفونی کننده ها هستند، اما آب و صابون یا حتی آب به تنهایی نیز می تواند بخش قابل توجهی از باکتری ها و ویروس ها را از بین ببرد. اگر قصد از بین بردن عفونت خاصی را دارید، محلول پاک کننده خود را رقیق کنید. بیشتر مردم از محلولی بیش از حد غلیظ و قوی استفاده می کنند. فرش ها و قالیچه ها نسبت به کفپوش های سخت گرد و غبار بیشتری را به خود جذب می کنند. نتایج یک پژوهش نشان داد خانواده هایی که با گرد و غبار بیشتر در خانه خود مواجه بودند، موارد بیشتری از خس خس سینه و آسم را گزارش کردند. هنگامی که روی فرش راه می روید ذرات موجود در آن به هوا برخاسته و بار دیگر روی آن فرود می آیند. افرادی با ریه ها فوق حساس در نتیجه ابتلا به آسم یا بیماری مزمن انسدادری ریه در مواجهه با فرش غبارآلود دچار سرفه می شوند، اما این اتفاق برای افراد عادی کمتر رخ می دهد. اما اگر فرزندان کوچک شما دوست دارند روی زمین بازی کنند، گرد و غبار جمع شده در فرش می تواند موجب ناراحتی ریه های آنها شود. هنگامی که سطوح غبارآلود را تمیز می کنید باید مراقب خود باشید زیرا استفاده از جاروبرقی یا جاروی دستی می تواند گرد و غبار بیشتری را در هوا منتشر کند. گرد و غبار موجود در هوا می تواند موجب بروز علائمی در افراد مبتلا به آلرژی های بینی شود. این یک مشکل پزشکی حاد نیست، اما شرایطی آزاردهنده است و می تواند ناتوان کننده باشد. در همین راستا، گردگیری با کمک آب به جای جاروکشی خشک و استفاده از جاروبرقی های مجهز به فیلتر HEPA که سطح گرد و غبار را کاهش می دهد، توصیه می شود. سنگ و خاک زیر خانه شما می تواند حاوی رادون باشد که یک گاز طبیعی بی بو و رادیواکتیو است. اگر رادون راه خود را به درون خانه باز کند در معرض ترکیبات سمی رادیواکتیو قرار می گیرید. قرار گرفتن در معرض رادون دلیل شماره یک ابتلا به سرطان ریه بین افراد غیر سیگاری در آمریکاست. بهترین کاری که می توانید برای مقابله با این شرایط انجام دهید سرمایه گذاری روی یک سیستم تهویه مطبوع کارآمد است. رشد قارچ در خانه می تواند زمینه ساز بروز علائمی در افراد مبتلا به آلرژی یا آسم شود یا به شکل گیری این شرایط در افرادی که هرگز آن را تجربه نکرده اند، منجر شود. رشد قارچ و کپک به طور ویژه در مناطقی با رطوبت زیاد مانند زیر سینک، اطراف پنجره ها و دیوارهای حمام، و فرشی که در معرض آب بوده شایع است. در وهله نخست توصیه می شود منبع رطوبت شناسایی و برطرف شود، سپس مناطقی که با قارچ آلوده شده اند شناسایی و پاکسازی شوند. اگر از دستورالعمل استفاده از اسپری هایی که برای نابودی سوسک ها یا حشرات دیگر طراحی شده اند به خوبی پیروی نشود، آنها می توانند موجب بروز مشکلات ریوی شوند. هنگام استفاده از این محصولات تهویه مناسب اتاق را فراموش نکنید. البته نیازی نیست برای این کار همه پنجره ها را باز کنید. تهویه خللی در مقابله با حشرات مزاحم ایجاد نمی کند و در برخی موارد می تواند از بروز مشکلات جدی در زمینه سلامت نیز پیشگیری کند. اگر قصد دارید دیوارهای اتاق یا بخشی از مبلمان خانه خود را رنگ کنید، از گردش هوای تازه اطمینان حاصل کنید. زمانی که درب قوطی رنگ ها را باز می کنید یا هنگام خشک شدن آن روی دیوار، اغلب مواد شیمیایی بالقوه مضر به نام ترکیبات آلی فرار (VOCs) منتشر می کنند. این مواد از محرک های خفیف تا مواردی که به عنوان سرطان‌زا دسته بندی می شوند، مانند فرمالدئید، را شامل می شوند. بخاری های چوب‌سوز شاید از نظر ظاهری زیبایی های خاص خود را داشته باشند، اما منبعی برای آلودگی نیز محسوب می شوند. آتش می تواند مواد شیمیایی مانند اکسید نیتروژن و فرمالدئید را منتشر کند که به همراه دود خارج شده از دودکش بر افراد دیگر اثرگذار خواهند بود. در مدل های جدید به طور قابل توجهی از آلایندگی بخاری های چوب‌سوز کاسته شده و گاز طبیعی نیز حتی گزینه ای پاک‌تر محسوب می شود. خانه های قدیمی ممکن است حاوی آزبست باشند. پیش از ممنوعیت استفاده از این ماده در داخل خانه در سال 1973 به واسطه نقش آن در ابتلا به فیبروز ریوی و مزوتلیوم، سرطان بافت پوشش داخلی ریه و اندام های دیگر، آزبست به طور گسترده برای عایق کاری استفاده می شد. در صورتی که عایق کاری در شرایط خوبی قرار داشته باشد یا به طور کامل با لایه ای ضخیم از رنگ پوشیده شده باشد، مشکل آفرین نیست، اما اگر آسیب دیده است باید جانب احتیاط را رعایت کرده و آزمایش وجود آزبست انجام شود."
حوادث,رئیس سازمان آتش نشانی شیراز، از آتش سوزی گسترده و انفجارهای پی در پی در یک گارگاه غیرمجاز سوخت گیری گاز LPG در خیابان محراب این کلانشهر خبر داد. به گزارش ایسنا؛ محمدهادی قانع عصر پنج‌شنبه یکم مهرماه با اشاره به جزئیات انفجار و آتش سوزی گسترده در این کارگاه به خبرنگاران گفت: ساعت ۱۳:۳۶ دقیقه ظهر امروز یک مورد آتش سوزی گسترده در خیابان محراب به سامانه ۱۲۵ سازمان آتش نشانی شیراز اطلاع داده شد. او افزود: با توجه به حساسیت حادثه و مجاورت این کارگاه با منازل مسکونی، بیش از ۳۰ آتش نشان از شش ایستگاه عملیاتی با ده خودروی پشتیبانی از جمله فوماتیک، خودرو حامل کف و خودروهای حامل تجهیزات تنفسی به محل اعزام شدند. رئیس سازمان آتش نشانی شیراز عنوان کرد: آتش سوزی در یک کارگاه ۲۰۰ متری به وقوع پیوسته بود که با کاربری انبار، فروش و شارژ سیلندرهای ال پی جی فعالیت می‌کرد و تعداد زیادی سیلندرهای گاز مایع ۱۱ کیلویی، پیک نیکی و ۵۰ کیلویی در آن نگهداری می‌شد. قانع ادامه داد: این کارگاه در منطقه مسکونی و به صورت غیر مجاز فعالیت می‌کرد که نشت گاز از یک سیلندر در مجاورت شعله باز منجر به انفجارهای شدید و پی در پی شده و خساراتی را به منازل مسکونی وارد کرده بود. قانع گفت: شعله‌های آتش تمام کارگاه را در بر گرفته و احتمال سرایت به منازل و انفجار بقیه سیلندرها نیز وجود داشت، از این رو تیم اطفایی با تقسیم شدن به چند گروه ضمن تخلیه ساکنین از منازل به کنترل و اطفا این حریق سرکش اقدام کردند. رئیس سازمان آتش نشانی شیراز بیان کرد: این حریق هولناک سه شهروند ( سه کارگر کارگاه) را نیز دچار سوختگی شدید کرده بود که بلافاصله به مراکز درمانی منتقل شدند. قانع با بیان اینکه تیم عملیاتی در همان شرایط بسیار خطرناک و ریسکی عملیات را آغاز کردند و مشغول خاموش کردن آتش شدند، گفت: آتش نشانان با خنک سازی محل و سیلندرهای موجود و پاشش آب از شعاع ایمن موفق شدند آتش را تحت کنترل خودشان در بیاورند.
ورزشی,مجمع عمومی فدراسیون فوتبال امروز شنبه در هتل المپیک تهران با حضور مسعود سلطانی فر وزیر ورزش و جوانان و محمد رضا داورزنی و اعضای مجمع برگزار شد.
فناوری,اینستاگرام در ماه اکتبر قابلیت نظرسنجی را به این شبکه اجتماعی افزود تا کاربران به امکانات بیشتری دسترسی داشته باشند. حالا این قابلیت متنوع‌تر نیز شده است.  از این به بعد مخاطبان هر کاربر می‌توانند در صورت اعلام آمادگی وی، سوالاتی را از او طرح کرده و این سوالات را در بخش استوری هر فرد ثبت کنند. اینستاگرام می‌گوید ارائه این خدمات راهی جدید برای آغاز مکالمه میان کاربران از طریق استوری در شرایطی است که فرد عکس یا ویدئویی برای اشتراک گذاری در دسترس ندارد. این خدمات جدید روشی خلاقانه برای به اشتراک گذاری ایده‌های جذاب در اختیار افراد می‌گذارد. قابلیت جدید در بخش برچسب‌ها یا استیکرهای در دسترس است. کاربر پس از ضربه زدن با انگشت بر روی این بخش می‌تواند مطلبی را تایپ کند که نشانه آمادگی وی برای دریافت سوالات کاربران است. به عنوان مثال فرد می‌تواند بنویسد در ایستگاه اتوبوس منتظر اتوبوس هستم. از من یک سوال بپرس! در ادامه تعقیب کنندگان هر فرد می‌توانند به این سوالات پاسخ دهند و کاربر می‌تواند پاسخ‌های یادشده را مشاهده کند. البته با توجه به اینکه خدمات جدید در مرحله آزمایشی است، پاسخ‌ها گاهی در بخش دایرکت مشاهده می‌شود و گاهی نیز در فهرست افرادی که استوری را مشاهده کرده اند، قابل دسترس است. کاربر همچنین می‌تواند بررسی کند که چه کسانی به سوالات وی پاسخ داده اند و این پاسخ‌ها برای ملاحظه عموم قابل رویت خواهد بود، اما نام کاربری یا عکس فردی که به سوال طرح شده پاسخ داده به طور عمومی قابل مشاهده نخواهد بود. خدمات یادشده هم در نسخه اندروید و هم از طریق نسخه آی او اس اینستاگرام قابل دسترس خواهد بود.
سلامت,"محققان ""دانشگاه مینه سوتا"" آمریکا در مطالعه اخیرشان روش جدیدی را برای ارسال و حفظ موثر واکسن‌ها ایجاد کرده‌اند."
فرهنگی/هنری,«جانی دپ» شکایتی جدید و ۵۰ میلیون دلاری علیه «امبر هرد» همسر سابقش برای تهمت وافترا و آسیب زدن به حرفه هنری‌اش مطرح کرده است. به گزارش ایسنا به نقل از گاردین، «جانی دپ» بازیگر ۵۸ ساله آمریکایی که پیش از این در پرونده‌ای در دادگاه لندن شکست خورده بود، اخیرا شکایتی علیه «امبر هرد» در دادگاه ویرجینیا طرح کرده و خواهان دریافت غرامت ۵۰ میلیون دلاری شده است. «امبر هرد» مدعی شده بود در طول مدت سه ساله ازدواج با «جانی دپ» مورد سو استفاده قرار می‌گرفته و حالا «جانی دپ» معتقد است این اتهامات ضربه بزرگی به حرفه او به عنوان یک بازیگر وارد کرده است و خواهان دریافت غرامت شده است. این شکایت جدید به نامه سرگشاده‌ای اشاره دارد که «امبر هرد» ۳۵ ساله در سال ۲۰۱۹ در واشنگتن پست منتشر کرد و در آن نوشت که او به یک شخصیت عمومی نماینده آزار خانگی تبدیل شده است. البته او در این نوشته نامی از دپ یا جزئیات آن ذکر نکرده است، اما همچنین گفته او تمام خشم زنان که از آن صحبت می‌کنند را تجربه کرده است. «جانی دپ» پیش از این شکایتی نیز علیه روزنامه انگلیسی سان مطرح کرده بود که در مقاله‌ای او را فردی توصیف کرده بود که همسرش را کتک می‌زند و در نهایت قاضی حکم داد مطالب منتشر شده در این گزارش تا حد زیادی درست بوده است و در جریان دادگاه «امبر هرد» عنوان کرد در چندین نوبت در مواجهه با «دپ» امنیت جانی نداشته است. پس از شکست «جانی دپ» در این دادگاه اجازه برگزاری دادگاه تجدیدنظر نیز به او داده نشد. «جانی دپ» که یکی از ۱۰ بازیگر پردرآمد سینما محسوب می‌شود، پس از حواشی چند سال اخیر نقش خود را در سری فیلم‌های «دزدان دریایی کارائیب» و «جانوران شگفت‌انگیز» از دست داده است و تمایل کمپانی هالیوودی برای همکاری با او کاهش یافته است.
حوادث,زمین‌لرزه‌ای به بزرگی ۴.۲ ریشتر مرز بین عراق و کرمانشاه را لرزاند. به گزارش ایلنا، زمین‌لرزه‌ای به بزرگی ۴.۲ در مقیاس ریشتر مرز عراق و کرمانشاه  - حوالی قصر شیرین را در ساعت ۱۲:۲۸:۲۵ لرزاند. این زمین‌لرزه در عمق ۱۰ کیلومتری زمین رخ داده است.
سیاسی,وکیل مدافع نازنین زاغری از برگزاری آخرین جلسه رسیدگی به اتهام موکل خود خبر داد. حجت کرمانی در گفت‌و‌گو با ایلنا، در تشریح جلسه امروز دادگاه نازنین زاغری، اظهار‌ کرد: جلسه رسیدگی در شعبه ۱۵ دادگاه انقلاب به ریاست قاضی صلواتی و با حضور نماینده دادستان برگزار شد. وکیل مدافع نازنین زاغری افزود: آخرین دفاع در کمال آرامش اخذ شد و ختم رسیدگی اعلام شد. منتظر صدور حکم خواهیم بود.
ورزشی,جشن تیم فوتبال بایرن‌ مونیخ در پایان فصل جاری با صحنه‌هایی احساسی همراه شد. به گزارش خبرگزاری تسنیم، بازیکنان و دست‌اندرکاران کادر فنی تیم فوتبال بایرن مونیخ پس از فتح توأمان بوندس‌لیگا و جام حذفی آلمان در میدان «مارینپلاتز» در مونیخ همراه هواداران‌شان جشنی به پا کردند. در این مراسم که با حضور انبوه هواداران انجام شد، آرین روبن و فرانک ریبری با چشمانی اشک‌آلود با هواداران خداحافظی کردند و صحنه‌هایی احساسی را رقم زدند. ریبری در سخنانی کوتاه گفت: 12 سال فوق‌العاده در بایرن مونیخ داشتم. ما کنار هم برنده شدیم و در کنار هم جشن گرفتیم. از همه شما تشکر می‌کنم. دوست‌تان دارم! روبن هم اظهار داشت: از همان روز اول اینجا و در مونیخ احساس راحتی داشتم. Mia San Mia! من همیشه یکی از شما خواهم بود. نیکو کواچ، سرمربی بایرن مونیخ هم این‌چنین سخنرانی کرد: ما روزهای سختی داشتیم، اما شما هواداران همیشه از ما حمایت کردید. بدون شما نمی‌توانستیم به اینجا برسیم. متشکرم و بهترین آرزوها را برای‌تان دارم. شما را دوست دارم. 16 سال پیش، من و برادرم و صالح حمیدزیچ به عنوان بازیکن قهرمان بوندس‌لیگا و جام حذفی آلمان شدیم. واقعاً تصور نمی‌کردم که 16 سال بعد به عنوان مربی دوباره اینجا بایستم و جشن قهرمانی را تجربه کنم.
حوادث,رسانه های عربی روز جمعه اعلام کردند انفجاری در یکی از اتوبوس های حامل گردشگران در منطقه اهرام واقع در نزدیکی قاهره روی داد و در اثر آن 2 گردشگر کشته و 12 نفر دیگر زخمی شدند. به گزارش ایرنا، شبکه الجزیره اعلام کرد اتوبوس حامل گردشگران در این منطقه تاریخی هدف قرار گرفته اما هنوز هیچ گروهی مسئولیت ان را بر عهده نگرفته است. مقام های مصری هنوز بیانیه ای در این خصوص صادر نکرده اند و هنوز شمار دقیق قربانیان این انفجار مشخص نیست.
سیاسی,در پی تذکر نماینده بافق و مهریز در مجلس شورای اسلامی دقایقی جو مجلس متشنج شد.   به گزارش ایسنا، در جلسه علنی صبح امروز (سه‌شنبه) و در جریان بررسی تبصره ۶ لایحه بودجه ۱۴۰۰ در بخش هزینه‌ای، محمدرضا صباغیان نماینده بافق و مهریز که به عنوان مخالف پیشنهادی قصد صحبت داشت در ابتدا خواستار بیان تذکری شد.   محمدباقر قالیباف رییس مجلس شورای اسلامی به او گفت که این موضوع تبدیل به رویه‌ای شده است که نمایندگان در ابتدای صحبت‌های خود یک تذکر را بیان می‌کنند و از صباغیان خواست که توضیحاتش را در بیان مخالف پیشنهاد بیان کند.   در واکنش، صباغیان خطاب به قالیباف اظهار کرد: آقای قالیباف بگذارید حرفم را بزنم یک رویه‌ای ایجاد کرده‌ایم که پیشنهاد دهنده باید در جایگاه هیات رییسه حاضر شده و نامش را بنویسد و به شما بگوید تا اجازه طرح پیشنهاد را بدهید. این ذلت و خواری نمایندگان است که باید به شما التماس کنند.   وی ادامه داد: از طرف دیگر یک رویه‌ای ایجاد کرده‌اید که پیشنهاد نمایندگان را از سیستم حذف می‌کنید این مجلس دفعه اولی نیست که در آن بودجه بررسی می‌شود، آقای قالیباف اینجا مجلس است و پادگان نظامی نیست همه ما نماینده مردم هستیم، شما هم نماینده مجلس هستید و نماینده برتر نیستید، همه باید به وظایف نمایندگی‌مان عمل کنیم.   نماینده بافق و مهریز در مجلس شورای اسلامی ادامه داد: آقای قالیباف شما در مجلس یک حزب تشکیل داده‌اید که کسی نمی‌تواند حرف بزند، یک فراکسیون برای خود تشکیل داده‌اید آیین‌نامه هم به درستی اجرا نمی‌شود شما یک نماینده مثل سایر نمایندگان هستید باید اجازه دهید که ما صحبت کنیم شما فقط مجری مجلس شورای اسلامی هستید.   صباغیان با فریاد صحبت‌هایش را بیان می‌کرد که همین فریادها و جمع شدن تعدادی از نمایندگان دور صندلی او برای دقایقی جو مجلس را متشنج کرده بود، به گونه‌ای که تعدادی از نمایندگان در واکنش به صحبت‌های او با صدای بلند اعتراض می‌کردند.   امیرآبادی عضو هیات رییسه مجلس شورای اسلامی از نمایندگانی که اطراف صباغیان جمع شده بودند خواست که او را به آرامش دعوت کنند.   صباغیان در ادامه‌ صحبت‌هایش اظهار کرد: هیات رییسه حق حذف هیچ پیشنهادی را ندارد و باید طبق آیین‌نامه عمل کند اگر مشکل در تعداد زیاد پیشنهاد است تدبیری بیندیشید نه این‌که آنها را حذف کنید. انتظار ما از رییس مجلس شورای اسلامی اجرای آیین‌نامه است.   محمدباقر قالیباف رییس مجلس شورای اسلامی در پاسخ به تذکر صباغیان گفت: در ابتدا از همه نمایندگان می‌خواهم که اجازه دهند آقای صباغیان صحبت‌هایش را مطرح کند اشکالاتی به حرف ایشان وجود داشت که خود مجلس به آن عکس‌العمل نشان داد اما در عمل درخواست من این است که همیشه اجازه دهید حرف مخالف شنیده شود.   وی ادامه داد: البته آقای صباغیان هم باید قانون را رعایت کنند، ایشان قرار بود در مقام مخالف صحبت کنند اما تذکری بیان کرد که این خلاف آیین‌نامه است. درباره محتویات صحبت‌های ایشان چون خطاب به شخص بنده بود حرفی نمی‌زنم و تذکر هفتاد و پنجی هم نمی‌دهم.   بعد از صحبت‌های صباغیان، تعداد دیگری از نمایندگان به عنوان تذکر و یا در ابتدای صحبت‌هایشان به عنوان پیشنهاد دهنده مخالف و موافق از عملکرد قالیباف در مجلس شورای اسلامی دفاع کردند.   وقتی که مجددا صباغیان قصد طرح بیان پیشنهادی را داشت تعدادی از نمایندگان در واکنش با دو دو کردن مخالفت خود را با حرف‌های پیشین او نشان دادند.   قبل از صباغیان، خلیل بهروزی‌فر نماینده فومن در تذکری از حذف پیشنهادات نمایندگان در سامانه انتقاد کرد که در پاسخ به آن قالیباف اظهار کرد: طرح تمامی پیشنهادات نمایندگان در جلسه علنی امکان پذیر نیست و معاونت قوانین درباره وارد بودن یا نبودن اظهار نظر کرده که در سیستم ثبت شده است.   به گزارش ایسنا، موضوع حذف پیشنهادات از سامانه به جلسه روز گذشته برمی‌گردد که طبق تصمیم هیات رییسه معاونت قوانین پیشنهاداتی که خلاف برنامه ششم توسعه است را از سامانه حذف کرده است چون طبق آیین‌نامه مجلس شورای اسلامی نمایندگان اجازه طرح پیشنهاداتی را ندارند که مغایر با آیین‌نامه است.
حوادث,منابع امنیتی عراق از وقوع انفجار تروریستی در شهر «هیت» واقع در غرب الانبار خبر دادند. به گزارش فارس، انفجار انتحاری در قهوه‎خانه‎ای در شهر «هیت» واقع در غرب الانبار چندین کشته و زخمی بر جای گذاشت. به گزارش المیادین، بر اثر وقوع این انفجار، هفت نفر کشته و ۱۵ نفر دیگر نیز زخمی شدند. منابع بیمارستانی عراق گزارش دادند که وضعیت جسمانی برخی از زخمی‎ها وخیم است.
فرهنگی/هنری,شبکه اجتماعی اینستاگرام با وجود گذر دو سال از شهادت سردار سلیمانی همچنان عکس و پست‌های مربوط به این سردار را برنمی‌تابد و در تازه‌ترین اقدام با توجه به انتشار پستی درباره سردار دل ها، صفحه وزیر فرهنگ را نیز حذف کرد.
فرهنگی/هنری,"رایج بلیت های خود را کمتر از یک دلار افزایش دادند. بدین ترتیب قیمت بلیت ها از ۱۸۰۰ ین (۱۶,۵ دلار) به ۱۹۰۰ ین (۱۷.۵) تغییر پیدا کرد. وارداتی بوده است."
سیاسی,مدیرکل حوزه ریاست دفتر تبلیغات اسلامی گفت: رهبر معظم انقلاب اسلامی طی احکامی، مسئولیت رئیس دفتر تبلیغات اسلامی و هیات امنای این دفتر را برای یک دوره پنج ساله دیگر تمدید کردند. به گزارش ایسنا به نقل از روابط عمومی دفتر تبلیغات اسلامی، حجت‌الاسلام والمسلمین علی مخدوم در این زمینه افزود: اعتماد حضرت آقا همواره مایه افتخار است و مقام معظم رهبری (مدظله العالی) احکام هیات امنای دفتر تبلیغات اسلامی حوزه علمیه قم و همچنین حکم حجت الاسلام والمسلمین احمد واعظی به‌عنوان «رئیس دفتر» را برای دوره سوم و به مدت پنج سال دیگر تمدید فرمودند. وی اضافه کرد: برای مجموعه‌ای مانند دفتر تبلیغات اسلامی که به‌عنوان سربازان دین، مقام معظم رهبری و نظام اسلامی به حساب می‌آیند، مایه مباهات است که فرصت دیگری برای خدمت به دین و نظام فراهم شده است که امیدواریم بتوانیم این اعتماد حضرت آقا را به نحو شایسته پاسخ دهیم. هیات امنای دفتر تبلیغات اسلامی از سوی ولی‌فقیه منصوب می‌شود؛ در حکم آیت‌الله خامنه ای(مدظله العالی)، در ۲۳ بهمن ۱۳۸۹ حجت‌الاسلام والمسلمین محمدجعفری گیلانی به عنوان رئیس هیات امنا و حجت الاسلام والمسلمین احمد واعظی به عنوان رئیس دفتر منصوب شدند که این حکم در بهمن ۱۳۹۴ تمدید گردید. در حال حاضر، معاونت آموزش این دفتر را حجت‌الاسلام والمسلمین شمس‌الله مریجی، معاونت پژوهش را حجت‌الاسلام والمسلمین نجف لک‌زایی، معاونت فرهنگی و تبلیغی را حجت الاسلام والمسلمین سعید روستاآزاد، معاونت فضای مجازی، هنر و رسانه را حجت‌الاسلام والمسلمین مهدی علیزاده و معاونت منابع انسانی و پشتیبانی را حجت‌الاسلام والمسلمین موسی رجایی برعهده دارند که اعضای هیات امنای دفتر تبلیغات اسلامی می‌باشند.
سلامت,"بیشتر افراد گاهی اوقات در زندگی خود و نگرانی را تجربه می کنند. اما میلیون ها نفر در سراسر جهان از اختلال اضطراب رنج می برند. به گزارش گروه سلامت به نقل از "" ""، اختلال اضطراب زمانی تشخیص داده می شود که مقدار نامتناسب اضطراب برای مدت زمانی طولانی وجود داشته و فعالیت های روزانه فرد را مختل کند. به گفته موسسه ملی سلامت روانی آمریکا پنج نوع اصلی اختلال اضطراب وجود دارند. اگر به شدت از ارتفاع، خون، سوزن، عنکبوت، یا دیگر اشیا یا سناریوها می ترسید، به یک فوبیا خاص مبتلا هستید. فوبیاهای خاص تنها زمانی به یک اختلال تبدیل می شوند که احساس ترس کار کردن را برای فرد دشوارتر کرده، عزت نفس را مختل کرده یا به روابط فرد با دیگران آسیب وارد کند. با ترس قابل انتظار از وقوع حملات هراس مکرر تعریف می شود. یک حمله هراس به طور معمول با تسریع ضربان قلب، احساس وقوع اتفاقی ناخوشایند، لرز، و تنگی نفس همراه است. زمانی که فرد از وقوع حملات هراس اضافی بترسد، حملات هراس به اختلال هراس تبدیل می شود.   شامل ترس از حضور در محیط خارج از خانه به تنهایی می شود و با تلاش برای جلوگیری از حملات هراس مرتبط است. افراد مبتلا به از حضور در فضاهای باز مانند پارک، حضور در فضاهای محصور مانند سوپرمارکتی شلوغ، استفاده از وسایل حمل و نقل عمومی، یا حضور در جمع هراس دارند. افراد در این موقعیت ها با احساس ترس مواجه می شوند و این تا حدی به دلیل آن است که می ترسند در صورت تجربه یک حمله هراس قادر به فرار نباشند. به یک ترس شدید عمومی از موقعیت ها یا اجراهای اجتماعی، مانند ارائه یک سخنرانی گفته می شود. افراد مبتلا به اختلال اضطراب اجتماعی اغلب درباره این که دیگران درباره آنها چه فکری می کنند یا چگونه آنها را قضاوت می کنند، نگران هستند. این شرایط می تواند زندگی فرد را مختل کرده و کیفیت آن را به میزان قابل توجهی کاهش دهد. با نگرانی شدید درباره دو یا چند جنبه زندگی، به عنوان مثال، امور مالی یا تعاملات اجتماعی مشخص می شود. احساس نگرانی بیش از حد می تواند به خستگی، دشواری در تمرکز، تحریک پذیری، و بی خوابی منجر شود. برای تبدیل شدن به یک اختلال، این نگرانی باید برای بیش از شش ما ادامه داشته و کیفیت زندگی فرد را مختل کند. بیشتر اختلالات اضطراب دارای علائم اساسی مشابه هستند که عمدتا موارد زیر را شامل می شوند: - دشواری در تحمل تردید یا موارد ناشناخته - تفکر بیش از حد درباره آینده - انعطاف ناپذیری شناختی یا ناتوانی در سازگاری با شرایط جدید - احساس نیاز به کنترل حتی در موقعیت های خارج از کنترل فرد   اختلالات اضطراب تنها در صورتی به عنوان اختلال در نظر گرفته می شوند که این احساسات زندگی فرد را برای مدتی طولانی مختل کرده باشند و به عنوان مثال، بهره‌وری وی در محل کار یا مدرسه، روابط با دوستان و خانواده یا توانایی ارائه عملکرد درست روزانه را تحت تاثیر قرار داده باشند. این می تواند در قالب مشکلات بیشتر مانند موارد زیر خود را نشان دهد: - دشواری در کنترل نگرانی - ناتوانی در احساس آرامش و آرام باقی ماندن - احساس تنش - مشکلات گوارشی - خستگی - بی خوابی یا مشکلات خواب - افکار وسواسی - رفتارهای دینی برای تسکین علائم اضطراب - پرهیز از انجام فعالیت های روزانه اگر احساس می کنید به یک اختلال اضطراب مبتلا هستید، باید از یک متخصص سلامت روانی، مانند یک روانپزشک یا روانشناس کمک دریافت کنید. برای تشخیص اختلالات اضطراب، پزشک با فرد درباره احساسات اضطراب که بر زندگی وی تاثیر می گذارند، صحبت می کند. افزون بر این، بررسی مشکلات سلامت زمینه ای و سابقه پزشکی خانوادگی اهمیت دارند. اختلالات اضطراب اغلب تحت تاثیر ژنتیک و محیط خانواده قرار دارند. در صورت تشخیص یک اختلال اضطراب، به طور معمول دو روش درمان اصلی وجود دارند که شامل تراپی و دارو می شوند. می تواند به تغییر تفکرات و الگوهای رفتاری که موجب اختلالات اضطراب می شوند، کمک کند. به طور خاص، رفتار درمانی شناختی می تواند به فراگیری موارد زیر کمک کند: طی جلسات رفتار درمانی شناختی، درمانگر می تواند با فرد برای شناسایی محرک های اضطراب و آزمایش راه حل های مختلف برای تنظیم بهتر واکنش وی همکاری داشته باشد. انعطاف ناپذیری روانی اغلب منبع اضطراب است. رفتار درمانی شناختی می تواند به پذیرش مواردی خاص که خارج از کنترل فرد هستند، کمک کند. اگر چگونگی سازگاری بهتر با شرایط در حال تغییر را فرا بگیرید، سلامت روانی شما بهبود خواهد یافت. اضطراب اغلب خود را از نظر جسمی، به ویژه در قالب حملات هراس نشان می دهد. طی جلسات رفتار درمانی شناختی تکنیک های کسب آرامش می توانند به افراد در تمرکز بر الگوهای تنفس و یادگیری چگونگی کاهش ضربان قلب برای تسکین اضطراب کمک کنند. به طور کلی، رفتار درمانی شناختی بسیار موثر است. تخمین زده می شود که حدود 60 درصد افراد دارای اختلالات اضطراب که در دوره های رفتار درمانی شناختی شرکت می کنند، بهبود در سلامت روانی خود را تجربه خواهند کرد و توانایی بهتری در مقابله با اضطراب می یابند. اگرچه داروهای ضد اضطراب مانند داروهای ضد افسردگی و دلیل زمینه ای اختلالات اضطراب را درمان نمی کنند اما می توانند عملکرد افراد در زندگی روزانه را تسهیل کنند. اگر اضطراب چنان شدید باشد که در فعالیت های عادی روزانه فرد اختلال ایجاد کند، پزشک احتمالا تجویز دارو را مد نظر قرار خواهد دارد. افزون بر این، داروها می توانند برای تسهیل و بهبود شرایط فرد طی رفتار درمانی شناختی نیز استفاده شوند. دارو می تواند به کاهش علائم کمک کرده و فرد قادر به ادامه درمان و فراگیری تمرینات جدید باشد. اگرچه زمان توقف مصرف داروهای ضد افسردگی از فردی به فرد دیگر متفاوت است، در صورت تجربه عوارض جانبی یا وابستگی بیش از حد به دارو یا احساس کاهش کارایی دارو، ممکن است به توقف مصرف آن نیاز باشد. بنزودیازپین ها ممکن است برای افراد میانسال یا مسن مناسب نباشند زیرا استفاده بلند مدت این داروها با افزایش خطر بیماری آلزایمر و شکستگی های استخوان مرتبط است. پیش از هر گونه تغییر در روتین دارویی خود، ابتدا با پزشک یا درمانگر خود در این زمینه مشورت کنید. -----------------------------------------"
حوادث,مسئول مرکز فوریت‌های پزشکی لالی گفت: اصابت رعد و برق به یک دختر 15 ساله از عشایر شهرستان لالی در استان خوزستان موجب مرگ وی شد. هوشنگ عالیپور عصر چهارشنبه در گفت‌وگو با ایرنا گفت: این حادثه ساعت 16:30 دقیقه امروز در روستای سپه از توابع بخش حتی شهرستان لالی رخ داد. وی افزود: این دختر از عشایر شهرستان لالی بوده که قبل از رسیدن به بیمارستان جان خود را از دست داده بود. لالی از شهرستانهای بختیاری‌نشین استان خوزستان است و از دو بخش حتی و مرکزی تشکیل شده است، این شهرستان در فاصله 168 کیلومتری اهواز قرار دارد. بارندگی همراه با رعد و برق که از اوایل هفته جاری مناطق مختلف استان خوزستان را فرا گرفته همچنان به صورت پراکنده ادامه دارد.
ورزشی,صابر محمدی در جام جم نوشت: همه‌چیز از آن روز شروع شد که شماره ۶ ما موی دماغش شده بود؛ او پشت خط‌زن لهستانی‌ها بود و سیدمحمد موسوی دفاع روی تور والیبال ایران. نسل طلایی تازه‌ای در والیبال ایران برآمده بود و میهاو کوبیاک که یکی از فوق‌ستاره‌های پیشکسوت والیبال لهستان محسوب می‌شد و فکر می‌کرد حالاحالا‌ها سلطنتش بر والیبال جهان ادامه خواهد داشت، پشت سد جوان‌های ایرانی مانده بود و گاه از کوره درمی‌رفت. بیشترین مواجهه او بنابر پست بازی‌اش با موسوی بود. چند باری هم درگیر شدند به لفظ. عکس‌هایش هم موجود است و حالا که کاپیتان لهستانی‌ها علیه ما ایرانی‌ها حرف زده، آن عکس‌ها دست به دست می‌شود. اما ماجرا از چه قرار است؟ لهستانی‌ها قرار است برای شرکت در لیگ ملت‌های والیبال جهان به ایران بیایند و در سالن غدیر ارومیه با تیم ملی والیبال کشورمان بازی کنند. حالا کاپیتان‌شان گفت‌وگویی با یک خبرنگار هموطنش کرده و طی این گفتگو حرف‌های عجیبی زده. او گفته: «ایرانی‌ها همیشه طوری وانمود می‌کنند که انگار بی‌گناه و بسیار عالی و خونگرم هستند و در مقابل ما بدترین آدم‌های دنیا هستیم، ولی به نظر من آن‌ها مردمی بدذات و لعنت‌شده هستند. گر چه آن‌ها خودشان را «پارس» و نه «عرب» خطاب می‌کنند، ولی برای من چنین ملتی وجود خارجی ندارد. ما بعضی اوقات مجبور هستیم با آن‌ها بازی کنیم، ولی آن‌ها برای من وجود ندارند. آن‌ها مثل ماهی بدون افتخار و ضعیف هستند.» البته این را هم بگوییم که علاوه‌بر درگیری‌های سابق او با محمد موسوی در بازی‌های ملی دو تیم لهستان و ایران، او اردیبهشت گذشته در لباس تیم پاناسونیک ژاپن و در فینال جام باشگاه‌های آسیا مقابل تیم شهرداری ورامین هم ایستاد و حالا ظاهرا از حاشیه‌های آن بازی هم گله‌مند است: «خیلی به‌ندرت پیش می‌آید که کسی بتواند مرا این‌قدر عصبانی و از کنترل خارج کند. بازیکن حریف زیر تور ایستاد و به خانواده من توهین کرد و وقتی من به طرف او رفتم، پشت هم‌تیمی هایش مخفی شد و فرار کرد. دیگر احترامی برای مردم ایران قائل نیستم. من دیگر آن‌ها را نمی‌بینم و هیچ تفاوتی بین آن‌ها و عرب‌ها قائل نیستم». این‌ها در حالی است که او پس از همین بازی که یک ماه پیش انجام شد گفته بود همیشه اذعان داشته که ایران، والیبال مورد احترامی دارد. گرچه رسانه‌های لهستانی با حذف ویدئو‌های مربوط به این مصاحبه تلاش کردند آن را یک گفت‌وگوی غیر رسمی بین یک خبرنگار و کوبیاک جلوه دهند، ولی هواداران والیبال در لهستان از این نوع صحبت کاپیتان تیم ملی کشورشان ابراز نارضایتی کردند و خواستار تنبیه و جریمه این بازیکن به خاطر الفاظ غیراخلاقی شدند. هواداران لهستانی گفته‌اند: «کوبیاک در زمین والیبال یک فرشته نیست. او همیشه باعث تحریک حریفان می‌شود و سپس نقش آدم بی‌گناه را بازی می‌کند». «همه چیز نتیجه جنگ بود، آوارگی تعداد زیادی از لهستانی‌ها حاصل از جنون هیتلر برای اثبات برتری نژادی‌اش بود و حالا و با گذشت حتی کمتر از صد سال همان لهستان شده است جایی برای جنون ترامپ. این بار، اما موضوع ایران است، همان کشوری که نزدیک ۷۰ سال پیش با وجود همه مشکلات، آغوشش را برای شهروندان لهستانی گشود تا مرهمی باشد بر زخم آوارگان مهاجر جنگ‌زده». این‌ها سطر‌های ابتدایی گزارش خواندنی همکارم میثم اسماعیلی است که دی‌ماه گذشته با تیتر «رمزگشایی از یک تمبر لهستانی» در روزنامه جام‌جم منتشر شد. او در این گزارش به لهستانی‌ها که از یک کنفرانس ضد ایرانی به نفع ترامپ میزبانی کرده بودند، یادآوری کرده بود که ما در کمتر از یک قرن پیش میزبان‌های خوبی برای آن‌ها بودیم و یک تمبر لهستانی را بررسی کرده بود که آن‌ها با آن از ایرانیان به نوعی تشکر کرده بودند. یادآوری این‌که ما میزبانان خوبی برای لهستانی‌ها بودیم، مطلقا به معنای این نبود و نیست که می‌خواهیم سرشان منت بگذاریم، فقط می‌خواستیم و می‌خواهیم بگوییم ما همان آدم‌ها هستیم و نشان داده‌ایم هر وقت آواره‌های جنگ‌های جهان، به مصیبت، پهلو بگیرند کنارمان، پشتشان می‌ایستیم. این را آقای کوبیاک می‌تواند از پدربزرگش هم بپرسد. علاوه بر این‌که در واکنش به حرف‌های این بازیکن باید حواسمان باشد که سرشان منت نگذاریم بابت کار‌هایی که پدربزرگ‌هایمان روزگاری برای آن‌ها کرده‌اند، به یک نکته دیگر هم دقت کنیم: راستش را بخواهید حرف‌های کاپیتان هتاک لهستانی‌ها را ما زیاد جدی نگرفتیم. البته که ناراحتیم، اما این را می‌گذاریم پای این‌که چند بگومگوی داخل زمین والیبال بین او و بازیکنان ما این‌طور عصبانی‌اش کرده باشد. اما حقیقتا از بخشی از حرف‌هایش ترسیدیم! نه از خود حرف‌هایش، نه! از پیامدی که واکنش به این حرف‌ها می‌تواند داشته باشد. او گفته فکر می‌کرده ایرانی‌ها با اعراب فرق دارند و حالا دیده که نه، مثل هم هستند. خب، مغز کوچک و نژادپرست این بازیکن ظاهرا هنوز در گیر و دار این کلیشه‌های قومیتی است، اما ما باید مواظب باشیم که در پاسخ به او نگوییم ما عرب نیستیم و از آن‌ها برتریم. د ر این مورد نباید وارد زمین بازی منحط او شد. حواس‌مان باشد.
سیاسی,سخنگوی وزارت امور خارجه اعلام کرد با توجه به مواضع و اقدامات اخیر آمریکا و سه کشور اروپایی، جمهوری اسلامی ایران زمان را برای برگزاری جلسه غیررسمی پیشنهادی توسط هماهنگ کننده اروپایی برجام مناسب نمی داند. به گزارش ایسنا؛ خطیب زاده تاکید کرد: هنوز هیچ تغییری در مواضع و رفتار ایالات متحده صورت نگرفته و دولت بایدن نه تنها سیاست شکست خورده فشار حداکثری ترامپ را کنار نگذاشته، بلکه حتی تعهد خود به اجرای کلیات وظایفش در برجام و قطعنامه ۲۲۳۱ را اعلام ننموده است. سعید خطیب زاده گفت اجرای تعهدات همه طرف ها در برجام موضوع مذاکره و بده بستان نیست و همه بده بستانها ۵ سال پیش انجام شده است. مسیر پیش رو بسیار روشن است: آمریکا باید به تحریم های غیرقانونی و یکجانبه خود خاتمه دهد و به تعهدات برجامی خود بازگردد. این امر نه به مذاکره احتیاج دارد نه به قطعنامه در شورای حکام! وی اضافه کرد جمهوری اسلامی ایران عمل را با عمل پاسخ خواهد داد و همان گونه که متناسب با رفع تحریم ها، به تعهدات برجامی خود بازخواهد گشت، به اقدامات و رفتارهای خصمانه نیز به همان شکل و صورت پاسخ خواهد داد. سخنگوی وزارت امور خارجه در پایان تاکید کرد جمهوری اسلامی ایران به رایزنی های نزدیک خود با کشورهای عضو کنونی برجام و نیز با آقای بورل به عنوان هماهنگ کننده برجام به صورت دوجانبه و چندجانبه ادامه خواهد داد.
ورزشی,یوفا باشگاه منچسترسیتی دو فصل از حضور در لیگ قهرمانان اروپا محروم و ۳۰ میلیون یورو جریمه کرد.
سلامت,پوست هندوانه را دور نریزید، چون فواید و خواص آن برای بدن بیشمار و برای تقویت قوای جنسی در مردان، کاهش سریع فشارخون و جلوگیری از سکته بسیار مفید است.   به گزارش خبرگزاری صدا و سيما، هندوانه میوه‌ای خوشمزه و آبدار که مصرف آن به اکثر افراد پیشنهاد می‌شود. پوست هندوانه نسبت به میوه آن، حاوی آب و شکر کمتر و فیبر بالاتری است. از این رو سنگین‌تر بوده و مزه کمتری نیز دارد. قسمت سفید پوست این میوه دارای مقدار زیادی «سیترولین» نوعی اسیدآمینه است که با گشاد کردن سرخرگ ها، گردش خون را بهبود می‌دهد. پوست آن، آب لیمو و شکر را در مخلوط کن بریزید تا یک نوشیدنی گوارا به دست بیاید.     شاید ۹۹ درصد افرادی که میوه‌ی هندوانه را خریداری می‌کنند بعد از خوردن قسمت داخلی این میوه، پوست آن را به عنوان دورریز کنار می‌گذارند در حالی که از همین پوست میوه می‌توان بسیاری از بیماری‌ها و مشکلات را درمان کرد.     برخی از تحقیقات نشان می‌دهد مردانی که دچار اختلال خفیف در نعوظ هستند می‌توانند برای رفع مشکل جنسی خود از پوست هندوانه استفاده کنند. سیترولین آمینو اسید موجود در پوست هندوانه ماده‌ای است که برای این افراد لازم می‌باشد. بهتر است پوست هندوانه را به صورت پوره درآورده و با آب لیمو مخلوط کرده میل کنید.     مطالعات اخیر نیز حاکی از آن است که پوست هندوانه به دلیل وجود سیترولین که نقش مهمی در سیکل اوره بدن بازی می‌کند، قادر است تا نیتروژن را از خون جذب کرده و آن را به ادرار تبدیل کند.     پوست هندوانه حاوی ماده‌ای به نام آرگنین است که میزان اکسیدنیتروژن را افزایش می‌دهد. از این رو رگ‌های خونی را آرامش بخشیده و به درمان آنژین و بیماری‌های قلبی و عروقی کمک می‌کند. ترکیبات موجود در پوست هندوانه رشد ماهیچه‌ها را بهبود بخشیده و در درمان زخم‌ها مؤثر است. با خستگی مبارزه کرده و سیستم ایمنی را تحریک می‌کند. علاوه بر این با سرطان نیز مبارزه می‌کند     افرادی که قصد دارند توانایی‌ها و قدرت بدنی خود را در رشته ورزشی خود افزایش دهند پوست هندوانه مصرف کنند. این روش در ایلات غربی آمریکا از سال‌های دور در میان ورزشکاران مورد استفاده قرار می‌گرفته.     اگر پزشک به شما هشدار داده است که فشارخون بالایی دارید پس پوست هندوانه بخورید تا بدنتان را از بروز سکته‌ها ایمن کنید. محققان ثابت کرده اند که استفاده از مکمل‌هایی همچون پوست هندوانه برای افراد بزرگسال مبتلا به فشارخون به عنوان یک درمان خانگی و گیاهی موثر واقع شده است.     مصرف پوست هندوانه همراه با شکر و عسل و حتی مربای آن برای تقویت و درمان ضعف معده توصیه می‌شود.     هندوانه منبع غنی از لیکوپن است که در برابر سرطان پروستات همچون سدی از بدن محافظت می‌کند. تحقیقات نشان داده است که لیکوپن موجود در پوست هندوانه را نمی‌توان نادیده گرفت.
فرهنگی/هنری,در این نمایشگاه بیش از ۲۰۰ قطعه انواع ظروف مسی (دیگ، دیگچه، سماور، قوری، قندان و ...) و چاقوهای دست‌ساز زنجان در طرح‌ها و ابعاد مختلف به‌نمایش عمومی درآمده است. قشمی - فعال زنجانی و هنرمند برپا کننده این نمایشگاه - گفت: در تمام رشته‌های صنایع دستی بسیار زیبا که متعلق به شهر زنجان است، همه مراحل کار به وسیله دست و با زحمت و علاقه هنرمندان مشغول به این کار انجام می‌شود، به‌طور مثال برای ساخت انواع ظروف مسی، خم‌کاری، چکش‌خواری، شست‌وشو با اسید، اندود قلع برای ظروف دلخواه یا داخل ظروف مخصوص پخت و پز همه این مراحل به‌وسیله دست و با کمک ابزار و با ماشین‌های ابتدایی انجام می‌شود که هر مرحله سختی و مهارت خاص خودش را می‌طلبد. او با بیان این‌که هر هنرمندی در ساخت نوعی از ظروف مهارت دارد و استادکار یک رشته از مجموعه بزرگ مس‌کاری و چاقوسازی است، ادامه داد: در ساخت چاقوها برای تیغه‌های فولادی از ضایعاتی مثل فنر ماشین و میلگرد استفاده می‌شود و در چاقوهای تیغه استیل هم از ورق‌های استیل. در رشته چاقوسازی هم مراحل چکش‌خواری، فرزکاری با سنگ، آتش‌کاری، سنگ‌کاری و سنباده‌کاری درشت و ریز همه با نهایت مهارت و علاقه استادان هنر انجام می‌شود و نهایتا دسته‌ها که یا به‌صورت چوبی یا به‌صورت کائوچوی فشرده آماده شده و به تیغه وصل شده، برای فروش عرضه می‌شود. وی اظهار کرد: وجود چنین موقعیت‌ها و فضاهایی باعث دلگرمی هنرمندان می‌شود و فرصتی برای فروش آثار فراهم می‌شود. برپایی غرفه‌های ثابت و فصلی برای فروش و عرضه مستقیم صنایع دستی استان‌های کشور هم بسیار عالی است مثل نمایشگاه سراسری صنایع دستی در خردادماه که خواهشمندیم به‌صورت رایگان غرفه‌ها را در اختیار هنرمندان قرار دهند. این نمایشگاه با حمایت دفتر صادرات معاونت صنایع دستی از ۲۶ تا ۳۰ فروردین‌ماه در ساختمان شماره ۱ سازمان میراث فرهنگی، صنایع دستی و گردشگری از ساعت ۹ تا ۱۶ پذیرای علاقه‌مندان و هنردوستان است.
سلامت,بررسی مقایسه سه روش تمرین درمانی، برق درمانی و دارو درمانی در بیماران مبتلا به کمر درد حاد نشان می‌دهد که روش برق درمانی نسبت به دو روش دیگر از تاثیر بیشتری برخوردار است. به گزارش ایسنا، کمر درد یکی از مشکلات شایع مردم در عصر حاضر به شمار می‌آید. این بیماری علاوه بر دردهای آزاردهنده، هزینه‌های بسیار سنگینی را به بیمار تحمیل می‌کند و در صورت تشخیص و به ویژه تجویز نامناسب شیوه‌های درمانی احتمال ابتلای بیمار برای مدت‌های طولانی و حتی خطر معلولیت برای همه عمر را به دنبال خواهد داشت. از این رو پژوهش حاضر با هدف مقایسه سه روش تمرین‌ درمانی، برق‌ درمانی و دارو درمانی بر روی ۲۰ زن مبتلا به کمردرد حاد با میانگین سنی ۲۲ سال انجام شد. جهت ارزیابی میزان تاثیر پروتکل‌های درمانی، بیماران در قبل و بعد از درمان اقدام به تکمیل پرسشنامه Oswestry کردند. آزمودنی‌های گروه دارو درمانی به مدت چهار هفته اقدام به مصرف داروهای رایج در پروتکل های درمانی کمر درد کردند و آزمودنی‌های گروه برق درمانی نیز طی همین مدت و هر هفته چهار جلسه با استفاده از وسایل برقی تحت درمان قرار گرفتند و آزمودنی‌های گروه تمرین درمانی نیز به مدت ۲۰ جلسه با پروتکل معین که شامل تمرینات کششی و تقویتی عضلات مورد نظر بود تحت درمان قرار گرفتند. یافته‌های پژوهش نشان داد که میانگین نمرات گروه برق درمانی از ۲۱.۴ به ۶.۲ کاهش داشت و تفاوت معناداری بین میانگین نمرات پیش آزمون و پس آزمون مشاهده شد. میانگین نمرات گروه دارو درمانی نیز از ۱۳.۶ به ۹.۸ کاهش داشت. با این وجود در گروه تمرین درمانی نیز علی‌رغم کاهش میانگین نمرات آزمودنی‌ها از ۱۲.۸ به ۷.۶ تفاوت معناداری میان نمرات پیش و پس آزمون مشاهده نشد. از این رو با استفاده از آزمون آنالیز واریانس یک سویه و آزمون تعقیبی سه روش با یکدیگر مقایسه شدند. نتایج نشان داد که بین گروه‌های برق درمانی، دارو درمانی و تمرین درمانی اختلاف معناداری وجود دارد و علی‌رغم تاثیر هر سه روش در کاهش درد، روش برق درمانی اثر بهتری در درمان کمر درد دارد و نسبت به گروه دارو درمانی ۱۱.۴ امتیاز و در مقایسه با گروه تمرین درمانی ۱۰ امتیاز عملکرد بهتری داشت. از این رو روش برق درمانی نسبت به دو روش تمرین درمانی و دارو درمانی از تاثیر بیشتری در کاهش درد بیماران زن مبتلا به کمردرد برخوردار بود. گفتنی است این پژوهش از سوی محمدحسین علیزاده عضو هیئت علمی دانشگاه تهران انجام شده است.
فناوری,دریچه ای را روی تجربیات جدید و امکانات بی پایان باز کرده و به لطف فناوری ، می توانید از ارزهای دیجیتال برای خرید و فروش آیتم ها در جهان استفاده کنید. محبوبیت روزافزون موجب ایجاد تعداد زیادی جدید شده است، اما کدام یک بیشترین پتانسیل را برای استفاده در متاورس دارند؟ در ادامه برای پاسخ به این پرسش با ما همراه باشید. ممکن است قبلا نام را شنیده باشید زیرا بین علاقمندان به ارزهای دیجیتال و متاورس بسیار محبوب شده است. دیسنترالند یک بستر مجازی سه بعدی مبتنی بر بلاک‌چین اتریوم است. این اساسا به خودی خود یک جهان است که توکن های اصلی آن مانا (MANA) و لند (LAND) هستند. در دیسنترالند، کاربران می توانند با استفاده از رمزارز مانا اقدام به خرید قطعات زمین کنند که به صورت ان‌اف‌تی ها (توکن های غیرقابل تعویض) وجود دارند. این بستر همچنین دارای بازی است و حتی به کاربران اجازه می دهد بازی های خود را توسعه دهند. در کنار مانا، کاربران در بستر دیسنترالند می توانند از توکن های لند استفاده کنند. اینها غیرقابل تعویض بوده و نشان دهنده زمینی هستند که می توانید در بستر خریداری کنید. این دو توکن از اجزا جداناپذیر اکوسیستم دیسنترالند هستند، از این رو، در صورت ورود به این بستر به آنها نیاز خواهید داشت. همانند دیسنترالند، یک جهان مجازی سه بعدی است که روی بلاک‌چین اتریوم ساخته شده است. این بستر مشابه با دیسنترالند عمل می کند و کاربران می توانند جهان های خود را در آن ایجاد کرده و از طریق ان‌اف‌تی ها کسب درآمد کنند. زمانی که کاربری چیزی می سازد، آن را به عنوان یک ان‌اف‌تی ضرب کرده و می تواند برای کسب سود بفروشد. سندباکس از دو توکن سند (SAND) و لند (LAND) استفاده می کند. سند برای انجام تراکنش ها از جمله شخصی سازی آواتارها، خرید قطعات زمین، و تعامل کلی بازی استفاده می شود. توکن لند نشان دهنده قطعه دیجیتالی از املاک و مستغلات به شکل یک ان‌اف‌تی است که می تواند ارزش پولی داشته باشد. یک جامعه بازی مبتنی بر بلاک‌چین ایجاد شده در سنگاپور است. ارز اصلی آن انجین کوین (ENJ)، یک توکن مبتنی بر اتریوم است که برای معامله ان‌اف‌تی و تراکنش های درون بازی طراحی شده است. توسعه دهندگان می توانند از آن برای ساخت اپلیکیشن های غیرمتمرکز یا دی‌اپس (DApps)، به ویژه در زمینه بازی استفاده کنند. این به معنای آن است که احتمالا در متاورس پایه محکمی خواهد داشت. جدا از این، انجین دارای بازار دیجیتال خود است که کاربران می توانند به خرید و فروش ان‌اف‌تی های نادر با استفاده از ئی‌ان‌جی در آن اقدام کنند. یک متاورس بازی برای کسب درآمد است که رمزارز، ان‌اف‌تی ها و بازی را ارائه می کند، از این رو کاربران می توانند حین کسب سود، سرگرم شوند. این اکوسیستم دیجیتال به نام جهان های‌استریت (Highstreet World) شناخته می شود.   ارز اصلی های‌استریت توکن مبتنی بر اتریوم به نام های (HIGH) است، و این چیزی است که بازیکنان می توانند در بازی بازی نقش‌آفرینی آنلاین چندنفره گسترده (MMORPG) با بر عهده گرفتن یکی از دو نقش کماندار (Archer) یا مبارز (Brawler) کسب کنند. این دو نقش شامل مبارزه با هیولاها، تکمیل ماموریت ها، و حفظ شهرها می شوند. بازیکنان با درآمد خود می توانند قطعات زمین و ساختمان ها را خریداری کرده و در بازی پیشرفت کنند. در متاورس های‌استریت یک بازار نیز وجود دارد که نخستین نمونه در نوع خود است. همچنین، های‌استریت دارای یک بازار آنلاین عادی است که کاربر می تواند برای خرید ان‌اف‌تی ها استفاده کند. یک بستر بلاک‌چین قرارداد هوشمند است که برای رسیدگی به مشکلات مقیاس‌پذیری که بسیاری از بلاک‌چین های دیگر مواجه هستند، طراحی شده است. از این رو، برخلاف بسیاری از سکه ها و پروژه های فهرست شده در اینجا، زیلیکا مبتنی بر شبکه اتریوم نیست و از این رو، ارز اصلی آن به نام زیل (ZIL) بیشتر یک سکه است تا یک توکن باشد. زیل به گونه ای طراحی شده تا یک ارز دیجیتال پایدارتر باشد و به طور کلی به مشکل زیست محیطی بزرگ ناشی از فناوری بلاک‌چین رسیدگی کند. زیلیکا نیز بستر متاورس خود را توسعه داده که به نام متاپلیس (Metapolis) شناخته می شود و در دوم آوریل 2021 منتشر شد. این متاورس یک بوم کاملا خالی را ارائه می کند که کاربران می توانند جهان های مجازی منحصر به فرد خود را روی آن شکل دهند. متاهیرو (Metahero) پروژه ای است که روی بایننس اسمارت‌ چین یا بی‌ان‌بی چین، توسعه داده شده است که فناوری اسکن سه بعدی را با قراردادهای هوشمند ان‌اف‌تی ترکیب می کند. این پروژه ایجاد آواتارها و دیگر آیتم ها در متاورس را هدف قرار داده است. از این رو، اگر قصد دارید آواتاری درست کنید که شبیه به خودتان به نظر می رسد یا ان‌اف‌تی های سه بعدی ایجاد کنید، متاهیرو به شما کمک می کند. اگر قصد دارید به این روش از متاهیرو استفاده کنید، به توکن اصلی آن به نام هیرو (HERO) نیاز خواهید داشت. امکان خرید این توکن در چندین صرافی از جمله کوین‌بیس (Coinbase) و بایننس (Binance) وجود دارد. یک توکن مبتنی بر اتریوم است که به عنوان ستون فقرات مالی گالا گیمز (Gala Games) عمل می کند. گالا گیمز یک بستر بازی برای کسب درآمد مبتنی بر بلاک‌چین است که بازی های مختلف را ارائه کرده و بازیکنان می توانند برای جمع آوری وجوه کریپتو از آن استفاده کنند. همانند بسیاری دیگر از پروژه های بازی مبتنی بر بلاک‌چین، گالا گیمز از ان‌اف‌تی ها برای پاداش دادن به کاربران خود برای پیشرفت در بازی ها استفاده می کند. بازیکنان می توانند از توکن های گالا برای رسیدن به نقاط عطف در هر بازی استفاده کنند. این به عنوان یک مکانیزم تبادل بین بازیکنان استفاده می شود. همچنین کاربر می تواند ان‌اف‌تی ها را با بازیکنان دیگر در این بازی ها معامله کند. یک بازی کریپتو بسیار محبوب برای کسب درآمد است که به عنوان یک متاورس وجود دارد و نبردها، کاوش ها، جدول رده بندی و کشاورزی عصرانه را در گیم پلی خود گنجانده است. اکوسیستم اکسی اینفینیتی با استفاده از دو ارز اصلی اکس (AXS) و اس‌ال‌پی (SLP) فعالیت می کند. ارز اکس از طریق شرکت در بازی بازیکن در برابر بازیکن قابل دریافت است، در شرایطی که اس‌ال‌پی را می توان با کشاورزی درون بازی ایجاد کرد. نکته جالب درباره اس‌ال‌پی این است که می توان آن را به پول نقد قابل خرج کردن تبدیل کرد که اکسی اینفینیتی را به یک بازی بسیار جذاب برای افرادی که به دنبال کسب سود هستند، تبدیل می کند. ، توکن اصلی اتریوم، در حال حاضر یکی از محبوب‌ترین رمزارزهای موجود است و بنابر شایعات می تواند به یکی از بزرگ‌ترین ارزهای درون متاورس تبدیل شود. این به دلیل آن است که پروژه های متاورس بی شماری روی بلاک‌چین اتریوم ساخته شده اند که آن را به آهنربایی برای علاقمندان و توسعه‌دهندگان تبدیل می کند. به دلیل محبوب بسیار زیاد، ئی‌تی‌اچ (ETH) می تواند حضور قابل توجهی در متاورس داشته باشد و به یکی از برترین ارزهای دیجیتال در آن تبدیل شود. یک بازی نقش آفرینی (RPG) مبتنی بر سولانا است که در فضایی آینده‌نگر رخ می دهد. ارز اصلی بازی به نام اطلس (ATLAS) کل اکوسیستم را پشتیبانی می کند و کاربران می توانند از آن به عنوان اهرمی برای کسب آیتم های درون بازی به شکل ان‌اف‌تی استفاده کنند. در کنار اطلس، از توکن پلیس (POLIS) استفاده می شود. بازیکنانی که ارز پلیس در اختیار دارند می توانند درباره چگونگی توسعه بیشتر این بستر نظر خود را ارائه کنند. در شرایطی که برای تبدیل شدن به یک بازیکن موفق استار اطلس به ارز پلیس نیاز ندارید، اما اگر قصد دارید در پیشرفت و توسعه آینده بازی نقش داشته باشید، در اختیار داشتن آن ضروری است.
سلامت,محققان دریافتند آب‌وهوای سرد بر سلامت قلب تاثیرگذار است. به گزارش ایسنا و به نقل از زی‌نیوز، آب‌وهوای سرد منجر به بروز مشکلاتی برای سلامتی می‌شود و شاید مهم‌ترین این مشکلات سرماخوردگی باشد. اگرچه کارشناسان معتقدند هوای سرد برای بدن و ذهن بسیار مفید است. البته نباید فراموش کرد که سرمای هوا تصاویر زیبایی از طبیعت برفی را هم برای ما تداعی می‌کند. با این حال، زمستان گاهی برای سلامتی پرهزینه خواهد بود. دمای پایین می‌تواند گاهی قلب شما را متاثر کند، بخصوص افرادی که مبتلا به بیماری‌های قلبی و عروقی هستند. افرادی که سابقه بیماری عروق کرونر قلب، دیابت و فشار خون بالا دارند، در معرض خطر حمله قلبی در طول فصل هستند. کودکان و افراد مسن بین 60 تا 85 سال هم بیشترین آسیب را به علت عدم توانایی در برقراری ارتباط و عدم تحرک می‌بینند. آب وهوای سرد منجر به افزایش فشارخون نیز شده و قدرت بیشتری از قلب می‌طلبد که قلب باید با سختی حرارت بدن را حفظ کند. عوامل دیگری که ممکن است در زمستان بر روی قلب اثرگذار باشند، کاهش فعالیت بدنی، افزایش مصرف کافئین و عدم مصرف آب کافی است. محققان اظهار کردند: برای جلوگیری از مشکلات قلبی موارد ذیل را رعایت کنید: - رژیم غذایی سالم، مانند سبزیجات، میوه، آجیل و غلات کامل را در برنامه غذایی خود داشته باشید. - از مصرف غذاهای سنگین و غذاهای بی‌ارزش در برنامه غذایی خود اجتناب کنید. - الکل و سیگار مصرف نکنید، زیرا فشارخون را افزایش می‌دهد و برای قلب بسیار مضر است. - فعالیت بدنی منظم داشته باشید. - علائم و نشانه‌های بیماری قلبی را جدی بگیرید. - پوشیدن لباس‌های گرم در فضای باز را فراموش نکنید. - همچنین فصل زمستان مشکلاتی دیگر همچون آسم، سرماخوردگی، گلودرد، درد مفاصل و بسیاری از دردهای دیگر را تشدید می‌کند.
حوادث,فرمانده انتظامی خوزستان از شناسایی و بازداشت 2 قاچاقچی اسلحه در اهواز خبر داد.
فرهنگی/هنری,پرویز پرستویی هنرمند با سابقه سینما و تلویزیون با بازنشر کلیپ بسیج ملی کنترل فشارخون در صفحه اینستاگرام خود، گروه‌های مردمی را به مشارکت در این بسیج ملی دعوت کرد.
ورزشی,سرمربی ایتالیایی تیم فوتبال استقلال نشست خبری پر التهابی پس از شکست برابر ماشین سازی داشت. التهابی که بیشتر از باخت به عوامل حاشیه ای باز می گشت. به گزارش چی پلاس، تیم فوتبال استقلال همانند فصول اخیر، لیگ برتر را با شکست آغاز کرد. شاگردان استراماچونی در نخستین بازی لیگ هجدهم برابر ماشین سازی با یک گل نتیجه را واگذار کردند تا این سرمربی ایتالیایی با جملاتی خشم آگین در نشست خبری حاضر شود. استراماچونی در نشست خبری پس از بازی بیشتر از این که به نکات فنی تیمش اشاره کند، از مشکلات حاشیه ای در استقلال صحبت کرد،؛این که او در دیدار روز جمعه مترجم در اختیار نداشت و نتوانست صحبت هایش را به بازیکنان انتقال دهد. مسلما این ایراد به کادر مدیریتی استقلال وارد است و در این زمینه باید حق را به استراماچونی داد. اما نکته جالب تر این نشست، نبود مترجم دقیق و فنی حتی در خود کنفرانس خبری بود. به این ترتیب مربی ایتالیایی نه تنها نتوانست در حین بازی صحبت هایش را به بازیکنان انتقال دهد، بلکه در گفت وگو با اصحاب رسانه هم مترجم درستی نداشت و صحبت هایش کاملا اشتباه و بی ربط ترجمه شد. سرمربی استقلال که چندان به زبان انگلیسی مسلط صحبت نمی کند در بخشی از این نشست با انتقاد از وقت کشی بازیکنان حریف گفت: They wasted time and also this is something that we can not avoid but this is football. if for referee it was good for us was good. ترجمه: آنها (بازیکنان ماشین سازی) وقت بازی را تلف کردند. این چیزی است که ما نمی توانیم جلویش را بگیریم اما اگر داور با این مساله مشکلی نداشت ما هم نداریم. ترجمه ارائه شده توسط مترجم: این اشتباهی بود که از سمت بازیکنان ما بود و چیزی هست که اجتناب ناپذیر است و در فوتبال پیش می آید! مشخص نیست مترجم چگونه چنین ترجمه من درآوردی و اشتباهی از صحبت های استراماچونی تحویل خبرنگاران حاضر در نشست خبری می دهد. در ادامه استراماچونی به شدت نسبت به نبود مترجم در این بازی اعتراض کرده و این مساله را بی احترامی به خودش و شخصیت حرفه ایش می داند، اما نمی داند چیزی که به آن اعتراض دارد، در همان لحظه در حال رخ دادن است و صحبت هایش اشتباه ترجمه می شود! فتاحی رئیس سازمان لیگ، عدم حضور مترجم روی نیمکت آبی ها را ناشی از عدم درخواست باشگاه استقلال دانسته است.
حوادث,در حادثه برخورد دو قطار مترو در فیلیپین دست‌کم ۳۴ نفر مجروح شدند. به گزارش ایسنا، در این حادثه که شب گذشته در فاصله دو ایستگاه مترو مانیل اتفاق افتاد دو قطار با یکدیگر برخورد کردند. بنابر اعلام مقامات محلی این حادثه ۳۴ مجروح داشته‌است. در پی وقوع این حادثه حرکت قطار‌ها در این دو ایستگاه متوقف شد تا واگن‌های دو قطار آسیب دیده از روی ریل خارج شوند. مقامات فیلیپین در رابطه با این حادثه اظهار داشتند: یکی از این دو قطار به دلیل نقص فنی و برای بررسی‌های بیشتر روی ریل کناری متوقف شده بوده، اما به دلایل نامشخص این قطار به سمت ریل اصلی هدایت شده و در طول مسیر با قطاری که در ریل مقابل در حال حرکت بوده برخورد می‌کند. به گزارش ایسنا به نقل از خبرگزاری شینهوا، به گفته مقامات داخلی این کشور بررسی‌ها در حال انجام است تا مشخص شود چرا قطاری که به دلیل نقص فنی از ریل اصلی خارج شده و تمامی سیستم‌های آن خاموش بوده حرکت کرده‌است.
حوادث,رییس اورژانس تهران از تصادف زنجیره‌ای در بزرگراه زین‌الدین خبر داد. پیمان صابریان، رییس اورژانس تهران در گفت‌وگو با ایلنا درباره جزییات این حادثه گفت: یک مورد حادثه تصادف زنجیره‌ای بین یک دستگاه کامیون، وانت و اتوبوس در ساعت ۱۳:۴۳ در بزرگراه زین‌الدین شرق، قبل ورودی حکیمیه به سامانه اورژانس اطلاع داده می‌شود. وی ادامه داد: بر اثر این حادثه یک نفر جان خود را از دست داده و دو نفر نیز مصدوم شده‌اند.
فناوری,"مریخ‌نورد ""استقامت"" در جدیدترین آزمایش خود توانست مقداری از را به اکسیژن قابل تنفس تبدیل کند. به گزارش ایسنا و به نقل از انگجت، اگرچه هدف نهایی مریخ‌نورد ""استقامت"" (Perseverance)، بررسی نشانه‌های زندگی روی مریخ است اما این هدف، استقامت را از انجام دادن فعالیت‌های علمی بازنمی‌دارد. استقامت در جدیدترین فعالیت خود، با موفقیت توانست مقداری دی‌اکسید کربن را از جو مریخ بیرون بیاورد و آن را به اکسیژن تبدیل کند. ""آزمایشگاه پیش‌رانش جت"" (JPL) ، این مریخ‌نورد را به ابزاری موسوم به ""MOXIE"" مجهز کرده است. این ابزار شبیه به توستر، به استقامت امکان می‌دهد تا اتم‌های اکسیژن را از مولکول‌های دی‌اکسید کربن جدا کند و مونوکسیدکربن را به عنوان یک محصول جانبی ارائه دهد. MOXIE در نخستین آزمایش خود توانست پنج گرم اکسیژن تولید کند تا امکان تنفس برای فضانوردان حدود ۱۰ دقیقه فراهم شود. به گفته ناسا، موفقیت این آزمایش می‌تواند راه را برای ماموریت‌های آینده به خصوص ماموریت‌هایی که با حضور فضانوردان صورت می‌گیرد، هموار کند. ناسا باور دارد یک موشک حامل چهار فضانورد برای برخاستن از زمین، به ذخیره اکسیژن با وزن حدود ۵۵ هزار پوند نیاز خواهد داشت. از آنجا که انتقال اکسیژن به عملی نیست، نسخه‌های آینده این فناوری در اینجا می‌توانند کارآیی داشته باشند."
ورزشی,با رای اعضای مجمع فدراسیون جودو، آرش میراسماعیلی به عنوان رییس این فدراسیون برای ۴ سال آینده انتخاب شد. به گزارش ایسنا، مجمع انتخاباتی فدراسیون جودو برای انتخاب رییس این فدراسیون به ریاست محمدرضا داورزنی معاون ورزش قهرمانی وزارت ورزش و جوانان برگزار شد و در پایان آرش میراسماعیلی با ۳۲ رای از ۴۳ رای ماخوذه به عنوان رییس این فدراسیون انتخاب شد. عبدالله جعفری، امیرحسین سیاحی، توفیق کابلی و آرش میراسماعیلی ۴ کاندیدای حاضر در انتخابات بودند. پیش از برگزاری مجمع ابوالفضل حیدریان، مازیار ناظمی، داود میقانی و منصور عبدی انصراف خود را از حضور در انتخابات اعلام کرده بودند و مهدی درخشنده نیز در جریان برگزاری مجمع به نفع میراسماعیلی انصراف داد. به گزارش ایسنا، محمد درخشان رییس پیشین این فدراسیون به دلیل ابلاغ قانون منع ادامه فعالیت بازنشستگان مجبور به کناره گیری از ریاست این فدراسیون شد.
سلامت,به دنبال انتشار خبری به نقل از گزارش سازمان جهانی بهداشت، مبنی بر اینکه ایران در زمینه مصرف الکل در میان ۱۹۶ کشور جهان، رتبه نهم را دارد، رئیس مرکز ملی مطالعات اعتیاد دانشگاه علوم پزشکی تهران، اما این موضوع را تکذیب کرد و با اشاره به وضعیت مصرف الکل در کشور، گفت: مطالعات انجام‌شده در کشور نشان می‌دهد که بین ۹۰ تا ۹۵ درصد ایرانی‌های بزرگسال (بالای ۱۵ سال) الکل مصرف نمی‌کنند. به گزارش ایسنا، آفرین رحیمی موقر، با تاکید بر اینکه آمار اعلام‌شده مبنی بر اینکه ایران در مصرف الکل در جهان رتبه نهم را دارد، نادرست و اشتباه است، گفت: بر اساس داده‌ها و نتایج تحقیقات ما، مصرف الکل در ایران بسیار کمتر از بسیاری از کشور‌های جهان است. همچنین همان مقدار نیز در زنان که نیمی از جمعیت را تشکیل می‌دهند، حدود یک دهم مردان است. وی در عین حال گفت که «بر اساس داده‌های موجود، به نظر می‌رسد مصرف الکل به ویژه در جوانان در سال‌های اخیر افزایش یافته است و باید اقدامات لازم برای آموزش و پیشگیری از مشکلات ناشی از آن انجام شود.» رحیمی موقر به این میزان اشاره کرد و افزود:، اما اینکه ما رتبه نهم جهانی مصرف الکل را داشته باشیم به طور کلی غلط و اشتباه است. ما در این مورد مطالعات دقیقی انجام داده‌ایم که نشان داده است سالانه حدود پنج تا شش میلیون لیتر الکل در کشور مصرف می‌شود که معادل حدود ۰.۱ لیتر الکل خالص به ازای هر فرد بالغ است؛ این در حالی است که میانگین جهانی این شاخص به ازای هر فرد بالغ ۶.۴ لیتر است که عمده‌ترین علت کم بودن این میزان، تعداد کمتر میزان مصرف‌کنندگان الکل در ایران است. وی همچنین تاکید کرد: مطالعات انجام شده در کشور نشان می‌دهد که بین ۹۰ تا ۹۵ درصد ایرانی‌های بزرگسال (بالای ۱۵ سال) الکل مصرف نمی‌کنند. رئیس مرکز ملی مطالعات اعتیاد افزود: برخلاف آمار‌هایی که در این گزارش آمده در افرادی که مصرف‌کننده الکل هستند، به طور متوسط در مردان ۱.۵ لیتر در سال و در زنان به طور متوسط ۴۰۰ سی سی در سال الکل خالص مصرف می‌شود که این رقم تقریبا یک بیستم رقمی است که در گزارش سازمان جهانی بهداشت بیان شده است. وی درباره دلایل وجود تفوت در ارقام نیز گفت: گاهی پیش می‌آید اسنادی که در کشور منتشر می‌شود به موقع دست کسانی که گزارش‌های جهانی را تهیه می‌کنند، نمی‌رسد یا دیرتر از زمان تهیه گزارش به دست‌شان می‌رسد که این مورد می‌تواند خطای در نتیجه‌گیری به وجود آورد. این مقام مسئول ادامه داد: اگر داده‌های صحیح کشور در اختیار تهیه‌کنندگان گزارش جهانی نباشد یا در زمان تهیه گزارش، اطلاعات بروزی از یک کشور نداشته باشند، از روش مدل‌سازی استفاده می‌کنند.   در این روش معمولا از داده‌های کشور‌های همسایه یا شبیه‌ترین کشور‌ها بر اساس الگو‌های بیماری یا رفتاری‌شان به آن کشور استفاده می‌کنند و محاسباتی انجام می‌دهند که می‌تواند دقیق نباشد. رحیمی موقر تاکید کرد: براین اساس، گزارشی که ایران را در جهان در مصرف الکل به عنوان رتبه نهم اعلام کرده، صحیح نیست. در این خبر آمده است که مصرف الکل در ایران، خیلی بیشتر از کشور‌های اروپایی است و به عبارتی مصرف‌کننده‌های ما نسبت به کشور‌های غربی زیاده‌روی می‌کنند که این اطلاعات صحیح نیستند. وی افزود: داده‌های متنوع و مختلف از کشور ما تاکید دارد که میزان متوسط سالانه مصرف الکل خالص در مصرف‌کنندگان الکل در کشور ما به هیچ وجه بالای ۲ لیتر نیست؛ هرچند رقم مصرف همه کشور‌ها را نداریم و نمی‌توان به طور دقیق گفت که ما رتبه چند را داریم، ولی به طور قطع ما در بین ۱۰۰ کشور اول دنیا نیستیم. به گفته او در عین حال «اطلاعات تولید شده در کشور در مورد مصرف الکل، کم نیستند. مطالعات زیادی در مورد مصرف الکل در بین مردان، زنان، جوانان اعم از شهر‌ها و روستا‌ها انجام شده است و ما در این زمینه خلاء اطلاعاتی نداریم.» بنا بر اعلام روابط عمومی مرکز ملی مطالعات اعتیاد دانشگاه علوم پزشکی تهران، رحیمی موقر همچنین گفت: این اطلاعات نشان می‌دهد که در کشور ما، مشکلات بهداشتی ناشی از مصرف الکل را که عمدتا شامل مسمومیت ناشی از متانول، وقوع حوادث و تصادفات، اعتیاد به الکل و مشکلات کبدی و حوادث قلبی و عروقی است باید جدی گرفت و جوانان را در مورد این خطرات آموزش داد.
سیاسی,"رئیس دفتر رئیس جمهور گفت: اگرچه تحریم ها کاهش نیافته، اما اکنون فروش و صادرات نفت در کشور روان شده است و امیدواریم این شرایط را پیش ببریم. روزهایی را پشت سر گذاشتیم که زیر ۱۰۰ هزار بشکه فروش نفت داشتیم و نمی توانسیم حتی پول آن را جابجا کنیم، با این وجود ناچار بودیم فضایی را در کشور ایجاد کنیم که کمبود کالایی نداشته باشیم. به گزارش ایسنا؛ محمود واعظی، شامگاه (پنجشنبه-۷ اسفند ماه) در آیین تجلیل از صادرکنندگان نمونه استان اصفهان، اظهار کرد: واعظی با بیان اینکه طی سه سال گذشته کشور با یک جنگ تمام عیار اقتصادی روبرو بود، گفت: باید ارزی که صادرکنندگان کالا با آن صادر می کردند را به بانک مرکزی باز می گرداندیم تا کالای اساسی برای سفره های مردم می خریدیم. وی با بیان اینکه زمانی که این جنگ به کشور تحمیل شد، روزانه ۲ میلیون و ۸۰۰ هزار بشکه نفت می فروختیم، گفت: اما در این دوران، روزهایی را پشت سر گذاشتیم که زیر ۱۰۰ هزار بشکه فروش نفت داشتیم و نمی توانستیم حتی پول آن را جابجا کنیم، با این وجود ناچار بودیم فضایی را در کشور ایجاد کنیم که کمبود کالایی نداشته باشیم تا دشمن از این فضا سوء استفاده نکند. رئیس دفتر رئیس جمهور افزود: در این شرایط ناچار شدیم طی سه سال گذشته از ارز صادرکنندگان استفاده کنیم که به گفته دشمنان، فشار حداکثری علیه ایران شکست خورده است و ما توانستیم با ارز صادراتی صادرکنندگان بخشی از مشکلات سفره و معیشت مردم را حل کنیم. وی با تاکید بر اینکه از نظر اقتصادی نرخ ارز ایران ۲۵ یا ۲۷ هزار تومان نیست، گفت: ما این کار را کردیم تا بتوانیم اقتصاد کشور را اداره کنیم تا امروز دشمنان بگویند که فشار حداکثری شکست خورده و آنها به دنبال حل مسائل هستند و امروز ایران از موضع قدرت است.   
 
 
 
 محمود واعظی رئیس دفتر رئیس جمهوری درباره سخنان قبلی اش در زمینه افزایش قیمت دلار گفت: حرف‌هایم نادرست برداشت شده است. نگفتم دولت ارز را گران کرده، عامل افزایش نرخ ارز تحریم‌ها و فشار حداکثری بوده است. 
 به گزارش عصرایران، قبل از این، رسانه به نقل از واعظی این بخش را منتشر کردند: ""وی با تاکید بر اینکه از نظر اقتصادی نرخ ارز ایران ۲۵ یا ۲۷ هزار تومان نیست، گفت: ما این کار را کردیم تا بتوانیم اقتصاد کشور را اداره کنیم تا امروز دشمنان بگویند که فشار حداکثری شکست خورده."" 
 واعظی در سخنان جدید خود ادامه داد: دولت نرخ ارز را واقعی نمی‌داند و همواره برای کاهش نرخ ارز تلاش کرده است. 
  محمود واعظی در تشریح اظهارات خود در جلسه با فعالان بخش خصوصی اصفهان، در صفحه شخصی خود در اینستاگرام نوشت:‌ در گفت‌وگوی صمیمانه‌ دیشب با فعالان بخش خصوصی استان اصفهان،‌ بخشی از عرایضم به دلیل برداشت یا انعکاس ناقص، متاسفانه دچار تحلیل نادرست در فضای رسانه‌ای شده است. 
  آنچه در تشریح شرایط بسیار دشوار جنگ اقتصادی در سه سال گذشته در این جلسه بیان شد، ناظر به شدت تحریم‌ها، فشار حداکثری و کم‌وکیف محدودیت‌هایی بود که به اقتصاد کشور تحمیل شد و پیامدهای نامیمونی همچون افزایش نرخ ارز را به دنبال داشت. بی‌تردید گرانی ارز در آن مقطع،‌ نتیجه فشارهای تاریخی و کم‌سابقه بر اقتصاد ایران بوده و مقصود بنده نیز این بود که دولت علی‌رغم اینکه معتقد بود قیمت واقعی ارز هرگز و هرگز ۲۵ تا ۲۷ هزار تومان نیست، اما با مقاومت و تحمل تبعات تحمیلی و ظالمانه‌ی تحریم‌ها، کشور را اداره کرده و در برابر اراده‌ی دولت ترامپ برای فروپاشی اقتصاد ایران، ایستاده است. 
  بنده مجددا به صراحت تاکید می‌کنم که دولت هیچگاه به دنبال گران کردن ارز نبوده و قیمت بالای ارز و نرخ غیرواقعی آن را یکی از موانع مهم اداره کشور و یکی از رخدادهای تلخ در دوران مسؤولیتش می‌داند و همواره در پی کنترل آن و کاستن از فشار برشهروندان بوده است؛ آنچنانکه در آینده‌ی نزدیک نیز هیچ فرصتی را برای کنترل نرخ ارز از دست نخواهد داد. 
  تمام سیاست‌گذاری‌های اقتصادی دولت و بانک مرکزی در این سه سال، با هدف کاهش اثر تحریم‌ها بر اقتصاد کشور و خصوصا جلوگیری از افزایش نرخ ارز و کنترل تورم بوده است. لذا هر گونه تلقی که انتفاع دولت از گرانی نرخ ارز را مفروض بگیرد،‌ قطعا غلط و نامنطبق با واقعیت‌های اقتصادی کشور است. چنین فرضیه‌ای البته جفا به همه عزیزان و دست‌اندرکارانی که برای مقابله جهش نرخ ارز کوشیدند نیز هست."
فرهنگی/هنری,دومین جشنواره ی تئاتر اکبر رادی که قرار بود از روز چهارشنبه 27 آذرماه سالجاری در تهران برگزار شود، به دلیل عدم تامین بودجه لازم برای برگزاری این رخداد هنری و فرهنگی ناشی از عدم انجام به موقع تعهدات از سوی حامیان مالی، به تعویق افتاد.
فرهنگی/هنری,کارگردان فیلم سینمایی «مورچه‌خوار» گفت: این فیلم یک طنز اجتماعی است که در مورد پشت پرده زندگی پوشالی شاخ‌های مجازی افشاگری می‌کند. به گزارش ایسنا، شاهد احمدلو که تجربه بازیگری در فیلم‌ها و سریال‌های زیادی را دارد، این روزها تازه‌ترین فیلم سینمایی خود را در مقام کارگردان با نام «مورچه خوار» روی پرده سینماها دارد. این فیلم بعد از «سینما خر» (مشمشه) که با زبانی طنز به نقدی سینما می‌پرداخت، اثر دیگری است که با همان نگاه طنز این بار سراغ موضوع فضای مجازی رفته که در هفته‌های اخیر بحث آن به‌خاطر طرح صیانت بسیار داغ بوده است. پیش‌تر در خبرها آمده بود که «مورچه خوار» تیر ماه اکران می‌شود، اما زمان اکرانش به اسفند ماه رسید و شاهد احمدلو در این‌باره در گفت‌وگویی با ایسنا بیان کرد: زمانبندی برای اکران این فیلم بنا به صلاحدید تهیه‌کننده پیش رفت و تشخیص ایشان این بود که فیلم در این زمان اکران شود چرا که قطعاً آرام‌تر شدن فضای ناشی از شیوع کرونا برای ما مهم بود و خوشبختانه شاهد هستیم که اوضاع کمی بهتر شده است. اگرچه ممکن است اکران در این مقطع با توجه به نزدیک شدن سال جدید و حجم کارهای آخر سال مردم ریسک باشد، اما با توجه به بازخوردی که در چند سانس از مردم گرفتم خوشبختانه استقبال اگر فراتر از حد انتظار ما نبوده باشد، حتما در حد انتظار بوده است. این فیلم تاکنون بیش از ۲۸۰ میلیون تومان در حدود یک هفته فروش داشته و احمدلو ابراز امیدواری می‌کند که با فروکش کردن پیک ششم کرونا و افزایش ظرفیت مجاز بلیت‌ فروشی سینماها مخاطب بیشتری به سینما برود. او یاداور می‌شود که با وجود داشتن ظرفیتی نصف برخی ظرفیت فیلم‌های دیگرِ در حال اکران، فروش فیلم قابل قبول بوده و با بیشتر شدن سانس‌ها و سالن‌ها مخاطبان بیشتری این فیلم را تماشا خواهند کرد. احمدلو در ادامه افزود: به زودی بیلبوردهای شهری برای تبلیغ فیلم نصب خواهد شد. همچنین قرار است تیزرهای تلویزیونی هم پخش شوند. البته تلویزیون قواعد و چارچوب‌های خاص خود را برای پخش تیزر دارد ولی به هر حال من بچه تلویزیون هستم و به‌خاطر کارهایی که در تلویزیون داشتم آشنایی بیشتری با قواعد دارم و امیدوارم تیزرها به خوبی پخش شوند. وی درباره موضوع فیلم که با یکی از بحث‌های روز جامعه هم مرتبط است، گفت: «مورچه خوار» یک طنز اجتماعی است که زندگی فردی را که بر حسب اتفاقی ساده و حتی احمقانه تبدیل به یکی از ستاره‌های دنیای مجازی می‌شود، روایت می‌کند. این فیلم آن چیزی را که ما در فضای مجازی می‌بینیم نشان می‌دهد. شاید بهتر باشد بگویم که «مورچه خوار» یک افشاگری در مورد پشت پرده زندگی پوشالی شاخ‌های مجازی است همانطور که در خلاصه داستان فیلم هم همین را مطرح کردیم که احمق‌ها را معروف نکنیم. او گفت:‌ تمام فیلم‌های سینمایی که ساختم اگر کمدی هم بوده حتما لایه‌هایی از واقعیت زندگی ما انسانها را به همراه داشته و این فیلم هم مثل «چند میگیری گریه کنی» یا حتی «سینما خر» با یک زبان طنز حرف خود را روایت می‌کند ولی در پسِ آن یک تفکر وجود دارد که در مورد «مورچه خوار» سبب می‌شود بیشترِ مخاطبان با آن ارتباط برقرار کنند. احمدلو با اشاره به اینکه «فضای مجازی برای مخاطب سلیقه‌سازی می‌کند و بر همین اساس «مورچه خوار» آگاهی بخشی دارد، افزود: این فیلم بسیار شبیه دنیای مجازی است، یعنی همان طور که در بخش جستجوی (explorer) اینستاگرام، فیلم‌هایی با موضوع‌های مختلف می‌بینید، این تنوع در ساختار فیلم مورچه خوار هم لحاظ شده است و بجز این، ما تلاش کردیم یک فیلم شریف و با ادب برای سطح وسیعی از مخاطبان سینما بسازیم. او در پایان درباره پیش‌بینی‌اش از وضعیت اکران فیلم در روزهای آینده با توجه به نزدیک بودن آغاز اکران نوروزی هم گفت: «مورچه خوار» مسیر خود را قطعاً باز می‌کند و ما ایمان داریم که بیشترِ مخاطبانی که سراغ این فیلم بروند آن را دوست خواهند داشت. با این حال طبق مصوبه شورای صنفی نمایش این فیلم تا خردادماه روی پرده خواهد بود. در «مورچه خوار»نسرین مقانلو، مهدی کوشکی، مارال فرجاد، لیندا کیانی، رضا شفیعی‌جم، نیما شاهرخ شاهی، شهین تسلیمی، ایمان اشراقی و خاطره حاتمی بازی کرده‌اند.
حوادث,یک مقام آمریکایی روز جمعه اعلام کرد که دستکم یک نظامی بر اثر سقوط یک فروند هواپیمای نظامی آمریکا در سوریه زخمی شده است. به گزارش ایرنا به تقل از خبرگزاری رویترز از واشنگتن، این مقام در حالی که خواست نامش ذکر نشود، گفت که این سانحه برای هواپیمایی از نوع «اسپری» (Osprey) روی داد و هواپیما فرود سختی را تجربه کرد. نشریه واشنگتن اگزمینر نیز به نقل از مقام های نظامی آمریکا گزارش داد که دو نظامی آمریکایی در جریان سانحه ای که برای هواپیمای اسپری ام وی - 22 آمریکا در سوریه رخ داد، زخمی شدند. فرماندهی مرکزی آمریکا با صدور بیانیه ای اعلام کرد که حادثه اوایل صبح روز جمعه اتفاق افتاد و دلیل آن در دست بررسی است.  این سانحه هوایی تلفات جانی در بر نداشت و زخمی شدگان پس از مداوا در یک مرکز درمانی، مرخص شدند. نیروهای آمریکایی به بهانه مقابله با داعش، در سوریه به سر می برند.
سیاسی,در یادداشت روزنامه ایران می خوانیم: امروز یکی از سؤالات اساسی متفکران سیاسی ما باید این باشد که چطور از اتحاد تاریخی ۲۲ بهمن ۵۷ به جایی رسیدیم که در مراسم گرامیداشت این روز علیه رئیس جمهوری مملکت شعار «مرگ» سر داده می‌شود.
سلامت,"استفراغ می تواند یک واکنش ضروری از سوی بدن باشد که به عنوان مثال، پس از مصرف چیزی سمی رخ می دهد. همچنین، این شرایط ممکن است به واسطه دلیلی نه چندان جدی مانند آنچه زنان در اوایل دوران بارداری تجربه می کنند یا به واسطه یک عفونت معدی روده ای ناشی از مسمومیت غذایی شکل گرفته باشد. به گزارش گروه سلامت به نقل از ""نیو هلث ادوایزر""، در شرایطی که پس از استفراغ به طور معمول تمایلی به خوردن چیزی در انسان احساس نمی شود، آگاهی از این که چه چیزهایی باید پس از وقوع آن  مصرف شوند تا مواد مغذی و الکترولیت های ضروری برای ریکاوری سریع در اختیار بدن قرار بگیرند، اهمیت دارد. شاید تنها کاری که پس از استفراغ دوست داشته باشید انجام دهید، دراز کشیدن و عدم مصرف هیچ چیزی باشد، اما مصرف خوراکی هایی که به احیای توانایی دستگاه گوارش و بازگشت به شرایط عادی غذا خوردن کمک می کنند، مهم است. در ادامه با برخی از خوراکی های مفید بیشتر آشنا می شوید. نوشیدن آب پس از استفراغ می تواند مفید باشد. آب به هیدارته نگه داشتن بدن پس از استفراغ کمک می کند و همچنین در خلاص شدن از احساس سردرد که پس از استفراغ شکل می گیرد، نقش دارد. آب را بسیار آرام و به تدریج بنوشید تا از آمادگی معده در تحمل آنچه به آن وارد می شود، اطمینان حاصل شود. خرده های یخ نیز گزینه خوب دیگری برای تامین آب مورد نیاز بدن پس از استفراغ هستند. پس از استفراغ نیازی نیست نوشیدن را تنها به آب محدود کنید. از دیگر مایعاتی که می توانید پس از استفراغ مصرف کنید می توان به نوشیدنی های ورزشی، ژلاتین، سودا، آب گوشت یا مرغ و آب سیب اشاره کرد. این قبیل مایعات می توانند معده را برای دریافت اندکی غذای جامد آماده کنند. رژیم غذایی برات (BRAT Diet) شامل موز، برنج، سس سیب، و نان تست می شود. این رژیم غذایی را پس از آغاز احساس گرسنگی - حدود شش تا دوازده ساعت پس از استفراغ - مصرف کنید. رژیم غذایی برات مقداری کالری در اختیار بدن قرار می دهد و موز می تواند ماده مغذی مهم پتاسیم که به واسطه استفراغ از بدن دفع می شود را تامین کند. اگر احساس می کنید معده شما می تواند شرایطی فراتر از مصرف رژیم برات را تحمل کند، مصرف غذاهای سبک را مد نظر قرار دهید که از آن جمله می توان به نودل ساده، سیب زمینی پخته، مافین انگلیسی، و نان تست بدون کره اشاره کرد. این غذاها باید کاملا ساده باشند و هیچ روغن، پنیر، سس یا کره ای به همراه آنها مصرف نشود. از دیگر غذاهای ساده می توان به منابع پروتئینی، مانند گوشت بوقلمون پخته یا گوشت مرغ آب پز یا کبابی اشاره کرد. اگر استفراغ شما بیش از چند روز ادامه داشته است یا نمی توانید هیچ چیزی مصرف کنید، به پزشک مراجعه کنید تا برای بهبود این شرایط دارو تجویز شود. یکی از این داروها فنرگان (Phenergan) است که یک ضد استفراغ و همچنین یک ضد حساسیت محسوب می شود. این دارو به صورت خوراکی یا شیاف، اگر بیمار قادر به خوردن هیچ چیزی نباشد، قابل استفاده است. از گزینه های دیگر می توان به زوفران (Zofran) اشاره کرد. در شرایطی که این دارو برای بیمارانی که شیمی درمانی انجام می دهند، تجویز می شود، اما در درمان استفراغ عادی نیز قابل استفاده است. اکنون که با خوراکی های مجاز پس از استفراغ آشنا شدید باید توجه ویژه ای نیز به مواردی داشته باشید که نباید مصرف شوند. این غذاها حتی زمانی که استفراغ نمی کنید نیز گزینه هایی سالم برای بدن انسان محسوب نمی شوند، اما پس از استفراغ نباید آنها را مصرف کنید زیرا معده در تحمل آنها ناتوان است. از جمله غذاهایی که باید از مصرف آنها پرهیز کنید می توان به گوشت، غذاهای سرغ شده در روغن زیاد، غذاهای چرب، نان سفید، غذاهای پالایش شده و هر محصول کنسروی حاوی نمک زیاد اشاره کرد. غذاهایی با بوی قوی می توانند به شکل گیری حالت تهوع منجر شوند. حتی اگر غذا بوی خوبی داشته باشد باید همچنان از مصرف آن تا زمان حصول اطمینان از به پایان رسیدن کامل استفراغ پرهیز کرد. اگر پس از بو کردن غذا حالت تهوع در شما شکل می گیرد، از مصرف آن پرهیز کنید، زیرا می توانند به استفراغ بیشتر منجر شوند. این خوراکی ها گزینه های خوبی برای معده، به ویژه پس از تجربه استفراغ نیستند. بسیاری از این خوراکی ها دیواره داخلی معده را تحریک می کنند و گاز موجود در نوشیدنی های کربناته موجب نفخ خواهد شد که در زمان بیماری معده شرایطی خوشایند محسوب نمی شود. پس از استفراغ، تحمل غذاهای تند و ادویه‌دار برای معده دشوار است، اگرچه بسیاری از آنها توانایی بهبودی ناراحتی معده را دارند. زمانی که معده از حالت عادی برخوردار نیست، غذاهای تند تنها شرایط را وخیم‌تر کرده و احتمال تجربه استفراغ بیشتر افزایش می یابد. این شامل میوه ها و سبزیجات خام می شود. اگرچه این مواد غذایی در حالت عادی گزینه هایی سالم برای انسان محسوب می شوند، اما غذاهای خام معده را هرچه بیشتر تحریک می کنند و گوارش آنها برای معده بیمار دشوارتر است. از جمله این داروها می توان به مسکن های بدون نسخه، مانند ناپروسین (ناپروکسن)، موترین (ایبوپروفن) و آسپرین اشاره کرد. این قبیل داروها اثرات منفی روی دیواره داخلی معده دارند و احساس بیماری و ناراحتی را در تشدید می کنند. در برخی شرایط آگاهی از این که پس از استفراغ چه چیزی باید مصرف کرد، کفایت نمی کند و ممکن است برای بهبود شرایط به دریافت کمک پزشکی نیاز باشد. اگر نمی توانید هیچ چیزی را برای بیش از یک روز در معده نگه دارید.   اگر تب و درد شکمی مرتبط با استفراغ را تجربه می کنید.   اگر بیش از سه روز است به اسهال مبتلا هستید و شرایط بهبود نمی یابد یا با دفع خون همراه است.   اگر با علائم کم آبی بدن، مانند حجم کم ادرار، سرگیجه و غیره مواجه هستید. اگر نمی توانید داروهای عادی خود را در معده نگه دارید.   اگر سفری به منطقه ای داشته اید که بیماری های عجیب در آن شایع بوده است. اگر به بیماری دیابت مبتلا هستید و باید انسولین دریافت کنید و نمی توانید سطوح قند خون خود را به درستی کنترل کنید."
ورزشی,سرمربی جدید تیم ملی فوتبال ایران، چهارشنبه به صورت رسمی معرفی می‌شود.
سیاسی,رهبر انقلاب فرمودند: اگر می‌خواهند ایران به تعهدات برگردد، آمریکا باید همه تحریم‌ها را لغو کند و ما راستی‌آزمایی کنیم و ببینیم درست است، آن وقت به تعهدات برمی‌گردیم. به گزارش عصرایران،  رهبر معظم انقلاب اسلامی صبح امروز(یکشنبه) با فرماندهان، خلبانان و جمعی از اعضای نیروی هوایی ارتش جمهوری اسلامی به مناسبت سالروز تاریخی بیعت همافران با امام خمینی(ره) در ۱۹ بهمن ۵۷، دیدار کردند. مهمترین بخش های سخنرانی آیت الله خامنه ای به شرح زیر است: *{ با اشاره به مساله تحریم‌ها}: حرف و حدیث‌هایی در دنیا وجود دارد، هم اروپایی‌ها چیزهایی می‌گویند و هم آمریکایی‌ها. اولا در جمهوری اسلامی گوش هیچکس بدهکار مهمل‌گویی‌های مدعیان بدون استحقاق نیست، حرف‌های مهملی در اروپا و آمریکا می‌زنند. * اگر بخواهیم منطقی و مستدل صحبت کنیم، براساس منطق آمریکا و ۳ کشور اروپایی که همه تعهدات برجامی را زیرپا گذاشتند، دیگر حق ندارند شرط و شروط برای برجام تعیین کنند. * آنها به تعهدات برجامی خود، هیچ عمل نکردند. یک برهه بسیار کوتاهی در ابتدای کار، بعضی از تحریم‌ها را موقتا تعطیل کردند و دوباره برگشتند و حتی تحریم‌ها را افزایش هم دادند، شاید تحریم‌ها را دو تا سه برابر زیاد کردند. بنابراین آنها حق ندارند شرط و شروط معین کنند. * آن طرفی که حق دارد برای ادامه کار برجام شرط معین کند، ایران است. علت این هم آن است که ایران از ابتدا به تمام تعهدات برجامی خود عمل کرد اما آنها نقض کردند. * ما حق داریم برای ادامه برجام شرط بگذاریم و این شرط را هم گذاشتیم و گفتیم و هیچکس از آن عدول نخواهد کرد، [این شرط] آن است که اگر می‌خواهند ایران به تعهدات برجامی برگردد باید آمریکا تحریم‌ها را کلا لغو کند آن هم نه به زبان و روی کاغذ، بلکه باید در عمل تحریم‌ها را لغو کنند و ما راستی آزمایی کنیم و احساس کنیم تحریم‌ها درست لغو شده است و ما هم به تعهدات برجامی برمی‌گردیم. * این سیاست قطعی جمهوری اسلامی و مورد اتفاق مسئولان کشور است و از این سیاست برنخواهیم گشت.
فناوری,نشست رسانه‌ای شرکت تیپاکس به بهانه شصتمین سالگرد تأسیس این مجموعه با حضور دکتر مهرداد فاخر، مدیرعامل آن برگزار شد. در این برنامه ضمن اشاره به تاریخچه شکل‌گیری تیپاکس و فراز و نشیب‌هایی که در طول این سالها از سر گذرانده به نقش بسزای این شرکت در تأمین رفاه مردم و برآوردن خواسته‌های لجستیکی آنها اشاره شد. مهرداد فاخر در ابتدای این نشست خبری گفت:«خوشحالم که بگویم امروز بعد از 60 سال خدمت رسانی به مردم، روندی از رشد و توسعه را همپای توسعه اجتماعی و اقتصادی جامعه طی کرده‌ایم و توانسته‌ایم در منطقه به یکی از مهم‌ترین شرکت‌های پست و لجستیک تبدیل شویم. علیرغم اینها تیپاکس در سال 1395 ضمن پایبندی به ارزش‌ها و اصالت‌های اولیه، نیاز به تغییر را به درستی درک و زیرساخت‌‌هایش را از نو تعریف و بازسازی کرد. حرکت به سمت این تغییرات عملاً از سال 96 آغاز شد و بعد از یک سال تقریباً از یک شرکت کاملاً سنتی به یک سازمان نوآور بر پایه بسترهای نرم‌افزاری رسید.» یکی از مهم‌ترین نکات در بحث توسعه درون سازمانی، پیشرفت و ترقی بخش‌های مختلف یک سازمان به صورت همزمان است. مهرداد فاخر در ادامه به اهمیت توسعه متوازن سیستم‌ها در سازمان‌های مختلف اشاره کرد و گفت:« اگر فقط یک بخش توسعه غیر ارگانیک داشته باشد، متوازن با سایر بخش‌ها نخواهد بود و همین موجب نتیجه‌ای معکوس در بازدهی سازمان خواهد شد. این موضوع در اکثر سازمان‌ها مغفول مانده و در حال حاضر بسیاری از آنها که در مسیر توسعه گام برداشته‌اند به دلیل عدم توازن در بخش‌های مختلف، دچار مشکلات گوناگونی شده‌اند. این یعنی ارکان مختلف این سازمان‌ها با برنامه توسعه کلی سازمان، همسو نیستند که همین باعث کُند یا متوقف شدن فعالیت آنها می‌شود.» مدیر عامل تیپاکس در ادامه با اشاره به تجربه توسعه در تیپاکس افزود:« در طول سه سالی که درگیر توسعه بوده از آنجا که مسیر پیشرفت را از زیرساخت‌های اصلی خودش آغاز کرده، تا امروز دچار مشکل جدی نشده است. ما این زیرساخت‌ها را از سیستم مرتب‌سازی کالاها گرفته تا عملیات فروش توسعه دادیم و بعد از آن با توجه به دستاوردهایمان تلاش کردیم تا انقلابی در زمینه منابع انسانی سازمان ایجاد کنیم. طبیعتاً این مسیر به سادگی هموار نشده و ما هم درگیر آزمون و خطاها و چالش‌های زیادی بوده‌ایم اما از آنجا که چشم‌اندازمان برای توسعه مشخص و مبرهن بوده، توانسته‌ایم کاملا یکدست عمل کنیم و با همین زیرساخت‌ها قدم در مسیر توسعه بازاریابی و برند گذاشته‌ایم.» موضوع آینده پژوهی یکی از سرفصل‌های مهم در سیستم‌های روز دنیاست که بالتبع هر سازمان توسعه‌یافته‌ای در برنامه کاری آینده خود قرار می‌دهد. مهرداد فاخر نیز در نشست رسانه‌ای شصتمین سال تأسیس تیپاکس به برنامه‌هایی که این مجموعه به فراخور پیشرفت تکنولوژی در چشم‌انداز آتی خود در نظر گرفته، اشاره کرد: « در آینده نه چندان دور هوش مصنوعی و رباتیک تأثیر چشمگیری در صنعت لجستیک خواهد داشت و ماهیت حمل و نقل کالاها را تغییر می‌دهد. ما قصد داریم با اتوماسیون، استفاده از هوش مصنوعی و ربات‌های هوشمندی که در حال حاضر در سراسر دنیا، مسیر پیشرفت را تغییر داده‌اند، آینده تیپاکس را خودکار و دیجیتالی کنیم. شاید این دورنمایی بعید و دور از دسترس به نظر برسد اما نقطه‌ای است که در صورت نیل به آن می‌توانیم جریان لجستیکی کارآمدی را ایجاد کنیم. از طرف دیگر همان‌طور که می‌دانید سهم عمده‌ای از گازهای گلخانه‌ای در دنیا توسط سیستم‌های حمل و نقل ایجاد می‌شود، بنابراین با اتوماسیون و استفاده از همین هوش مصنوعی ما می‌توانیم قدمی در مسیر بهبود وضعیت زمین برداریم.» او ضمن اشاره به روند تغییرات سیستم‌های لجستیکی و یافته‌های جدید شرکت‌های مختلف در سراسر دنیا گفت:« یکی از چشم‌اندازهای ما در آینده شخصی‌سازی محصول با استفاده از زیرساخت‌های فناورانه و هوش مصنوعی، در تیپاکس است. با تحقق این هدف قادر خواهیم بود برای هر فرد سرویس مختص خودش را تعریف کنیم. آنچه به عنوان خدمت پستی امروزه در ایران در حال اجراست، عموما ارائه یک سرویس مشخص و بدون تغییر است درحالی که هر مشتری نیاز متفاوتی دارد و رفع آن نیازها خدمات ویژه‌ای می‌طلبد. در «شخصی‌سازی محصول» خدمات پستی، هدف ارائه سرویس‌های کاملا اختصاصی متناسب با نیاز هر مشتری است. به طوری که هر شخصی با ورود به سامانه ارائه خدمات، بتواند با کنار هم قرار دادن چندین گزینه، یک خدمت پستی اختصاصی و متناسب با شرایط خود طراحی کند.»
فناوری,اپلیکیشن جدید Petal Search هوآوی، راهکار تازه‌ای است که امکان دسترسی سریع به اپلیکیشن‌ها، عناوین خبری و دیگر محتواهای دلخواه کاربر را در کوتاه‌ترین زمان ممکن فراهم می‌کند. هوآوی در ماه فوریه سال جاری میلادی، آزمایش و بررسی اپلیکیشن جدید جستجوی خود را با عنوان Huawei Search آغاز کرد. این اپلیکیشن در واقع قرار بود جایگزینی برای Google Search باشد تا امکان جستجوی سریع و البته دسترسی آسان به ویجت‌هایی برای مشاهده مطالب مورد علاقه کاربر و اخبار را فراهم کند. از سویی دیگر Huawei Search قرار بود جای جست‌وجوی گوگل را روی دستگاه‌های جدید هوآوی پر کند؛ هدفی که در ابتدا بسیار بلند پروازانه به نظر می‌رسید. اما حالا به نظر می‌رسد متخصصان این شرکت، مراحل بررسی این راهکار نرم‌افزاری را به اتمام رسانده‌ و محصول نهایی خود با عنوان Petal Search را در فروشگاه نرم‌افزاری هوآوی یعنی AppGallery عرضه کرده‌اند. این اپلیکیشن نه‌‌تنها امکان جستجو را فراهم می‌کند، بلکه قابلیت جذابی دیگری هم برای کاربران دارد. قابلیت جذاب این اپلیکیشن، Favorite Apps نام گرفته که با استفاده از آن، با جستجوی برنامه مورد علاقه کاربر امکان دانلود و پیشنهاد نرم‌افزار وجود دارد. از قابلیت‌های Petal Search می‌توان به موارد زیر اشاره کرد: - جستجو و پیشنهاد اپلیکیشن - نمایش پیش‌بینی‌های روزانه آب و هوا و تیترهای خبری مهم - نمایش زنده نتایج مسابقات ورزشی و برنامه‌ زمانی بازی‌ها در رشته‌های مختلف - امکان جست‌وجوی ویدئو، عکس و موسیقی - نمایش اخبار اقتصادی و به‌روزرسانی‌های مرتبط با بازار سهام - حفاظت امنیتی این‌ها تنها بخشی از قابلیت‌های Petal Search است. با استفاده از این اپلیکیشن می‌توان میان میلیون‌ها هتل در سراسر جهان جست‌وجو کرده و اتاق مورد نظر خود را رزرو کنید. حتی می‌توانید اطلاعات مربوط به پروازها و سفر به مقصدهای متفاوت را مشاهده کنید. جست‌وجو برای یافتن سرویس‌ها و خدمات محلی با امکان بررسی و مقایسه از دیگر قابلیت‌های این نرم‌افزار است. بر اساس اعلام هوآوی توسعه‌دهندگان همچنان تمرکز خود را روی افزایش قابلیت‌های Petal Search گذاشته‌اند تا دامنه خدمات آن افزایش پیدا کند. نصب و راه‌اندازی هوآوی به نحوی Petal Search را طراحی کرده تا بتوانید اپلیکیشن‌های مختلف را روی گوشی‌های این شرکت به راحت‌ترین شکل و مطابق سلیقه خود نصب کنید. با استفاده از Petal Search نه‌تنها می‌توانید اپلیکیشن‌ها را از AppGallery دریافت کنید، بلکه دانلود آن‌ها از دیگر وب‌سایت‌های رسمی هم امکان‌پذیر خواهد بود. علاوه بر این پیشنهادهایی هم در خصوص اپلیکیشن‌های محبوب به کاربر ارائه می‌شود. اپلیکیشنPetal Search را می‌توانید با مراجعه به این لینک یا از طریق مراجعه به AppGallery هوآوی دانلود و نصب کنید. Petal Search به دو روش مستقل (ارائه پیشنهاد یا جستجوی دستی) ، امکان استفاده از اپلیکیشن‌های مختلف را برای کاربر فراهم می‌کند. ۱- ارائه پیشنهاد با لمس کردن Search Bar، به سرعت وارد بخش جست‌وجو خواهید شد. در پایین نوار جست‌وجو، اپلیکیشن‌های برتر، بسته به موقعیت مکانی به نمایش در خواهد آمد. در این بخش می‌توانید اپلیکیشن‌هایی که از طریق «اپ‌گالری هوآوی» در دسترس بوده و در کشور شما محبوب هستند را مشاهده کنید. در صورتی که قصد دارید یک اپلیکیشن پیشنهادی را نصب کنید تنها کافی است گزینه Install را لمس کرده تا به AppGallery هدایت شوید. با مراجعه به این فروشگاه نرم‌افزاری، امکان دانلود اپلیکیشن فراهم خواهد شد. ۲- جستجوی دستی از آنجایی که تمام اپلیکیشن‌های مورد نظر کاربر در «اپ‌گالری» موجود نیست، می‌توانید از نوار جست‌وجو جهت پیدا کردن اپلیکیشن‌های دیگر استفاده کنید. جست‌وجوی دستی، از فضای وب برای پیدا کردن و نصب اپلیکیشن‌ها از وب‌سایت‌های رسمی یا دیگر منابع معتبر مانند Apkpure، Aptoid و... استفاده می‌کند. برای دانلود اپلیکیشن‌ها با استفاده از Petal Search، مراحل زیر را دنبال کنید: 1. نوار جست‌وجو یا همان Search Bar را لمس کرده و نام اپلیکیشن (به عنوان مثال WhatsApp) را وارد کنید. 2. نتایج جست‌وجو را مشاهده کنید. 3. گزینه Install را لمس کنید (در این حالت به وب‌سایت مربوطه هدایت خواهید شد تا بتوانید فایل Apk را دانلود و نصب کنید). 4. گزینه Download Now را لمس کنید. 5. دانلود اپلیکیشن را با لمس گزینه Confirm تأیید کنید. 6. به محض اتمام دانلود، اپلیکیشن به طور خودکار به مرحله نصب وارد خواهد شد. این دستورالعمل، برای دانلود از Apkpure یا دیگر وب‌سایت‌ها، مشابه خواهد بود و تنها نیاز است تا گزینه دانلود را لمس کنید. در صورتی که اپلیکیشن، دانلود شده اما نصب نمی‌شود، به این نکته‌ توجه کنید که در Petal Search ممکن است در برخی از دستگاه‌های قدیمی‌تر، نصب اپلیکیشن بلافاصله پس از اتمام دانلود انجام نشود. این اتفاق می‌تواند به دسترسی‌های داده شده توسط کاربر مربوط باشد. در این صورت، کاربر می‌تواند با مراجعه به نرم‌افزار مدیریت فایل (File Manager)‌ گوشی خود، اپلیکیشن را به طور دستی نصب کند. فعال‌سازی ویجت Petal Search روی صفحه اصلی به منظور ایجاد ویجت اپلیکیشن پتال سرچ برای دسترسی آسان، کافی است مراحل زیر را طی کنید: 1. به صفحه اصلی (Home Screen) گوشی خود مراجعه کنید. 2. صفحه را لمس کرده و انگشت خود را روی صفحه‌ نگه دارید. 3. گزینه Widget را انتخاب کنید. 4. از گزینه‌های ارائه شده در بخش ویجت، Petal Search را انتخاب کنید. برای این کار شاید نیاز باشد که پیمایش به سمت راست یا چپ انجام دهید تا برنامه را مشاهده کنید. 5. ویجت را لمس کرده تا آن‌ را به صفحه اصلی گوشی اضافه کنید. در صورتی که صفحه فعلی شما جای خالی ندارد، با لمس و نگه‌داشتن انگشت، ویجت را به صفحه دیگری منتقل کنید.
سیاسی,معاون ارتباطات و اطلاع رسانی دفتر رئیس جمهوری نوشت: اعتراف مکرر به شکست کارزار فشار حداکثری از سوی ایالات متحده، نشانه ای روشن از پیروزی ایران است.
سلامت,نتایج یک بررسی نشان می‌دهد: میزان میکروپلاستیک‌ها در بدن نوزادان تقریبا 15 برابر بیشتر از بزرگسالان است.
ورزشی,باشگاه آرسنال انگلیس برای کنار زدن رقبایش پیشنهاد نجومی را به زنیت روسیه برای انتقال سردار آزمون ارائه خواهد داد. به گزارش خبرگزاری تسنیم و به نقل از سایت Caughtoffside، آرسنال برای انتقال سردار آزمون، مهاجم هیجان‌انگیز ایرانی که به لیونل مسی این کشور تشبیه می‌شود، نزدیک شده است. بر اساس این گزارش، توپچی‌های لندن برای آوردن سردار آزمون به ورزشگاه امارات به احتمال فراوان 31 میلیون پوند هزینه خواهند کرد. این مهاجم در 45 بازی رسمی برای زنیت سن‌پترزبورگ 26 گل به ثمر رساند. آرسنال می‌تواند با امضای قرارداد انتقال این بازیکن به تمام تردیدهای ماندن یا جدایی اوبامیانگ، مهاجم گابنی پایان دهد. اوبامیانگ به پایان قراردادش با آرسنال نزدیک شده و طبق خبرهای منتشر شده مورد توجه تیم‌های اینتر ایتالیا، بارسلونای اسپانیا و پاری‌سن‌ژرمن فرانسه قرار دارد.
سیاسی,"سردار حسین دهقان در گفت و گو با الاخبار گفت: توان دفاعی ایران به همه کشورهای منطقه تعلق دارد. وی ادامه داد: توان دفاعی ایران با هدف تامین امنیت، به همه کشورهای منطقه تعلق دارد و تاکنون بیشترین هزینه را برای استقرار امنیت در منطقه پرداخت کرده ایم. باور ما بر این است که نیروهای فرامنطقه علت اخلال در مناسبات کشورهای همسایه هستند. عربستان سعودی اگر مستقل از صهیونیست ها و آمریکایی ها عمل کند، ما مشکلی با آنها نخواهیم داشت. عربستان باید بفهمد که ایران بهترین شریک او در منطقه است. متن کامل گفتگو به شرح زیر است:   اگر چنین باشد معمولاً نظامیان کودتا می کنند تا نظم رو دوباره به کشور بازگردانند اما ایران از نظر اجتماعی و سیاسی آنقدر مقتدر است که نه تنها علی رغم تمام مشکلاتی که دشمنان داخلی و خارجی علیه آن ایجاده کرده اند ، خود را حفظ کرده بلکه در مسیر پیشرفت هم قرار دارد. در حقیقت اگر یکی از اقداماتی که علیه کشور ما رخ داده است در کشور دیگری روی می داد، قطعاً منجر به سقوط آن دولت می شد. همین امر ثابت می کند که ایران دچار از هم گسیختگی که نیازمند حضور نظامیان باشد، نیست. مطرح شدن این موضوع توسط افرادی که جهالت شان با عدوات همراه شده، آدرس غلط دادن و القای شبهه در اذهان است تا مردم را از محدود شدن آزادی شان و نظامیان بترساند. در این کشور به دلیل آگاهی و بصریت مردم، امکان ایجاد فضای نظامی وجود ندارد و مردم هم این فضا را نمی پذیرند. البته مردم خواهان اقتدار، تحول گرایی و نفی دولت های ناکارآمد هستند که یک فرد نظامی به دلیل ویژگی هایش می تواند این نیازها را برآورده کند. ضمن این که نیروهای سپاه، نظامی صرف نیستند و عناصر سیاسی، اجتماعی و فرهنگی هم محسوب می شوند. به همین دلیل آنها می توانند در سیاست ورود کنند. ضمن اینکه طبق قانون، نظامیان هم از حقوق شهروندی بهره مند هستند و یک فرد نظامی بدون تعلق به سازمانی که در آن فعالیت می کند یا بدون اینکه نماینده سازمانش متبوعش باشد، خود را در معرض انتخاب مردم قرار می دهد. البته تاکید می کنم این به معنی تسلط نظامیان بر اداره حکومت نیست. بیانات حضرت امام (ره) بسیار روشن است و نباید با غرض ورزی تفسیر شود. ایشان می فرمایند که ""به نظامیان توصیه می کنم که به عرصه سیاست ورود نکنند"". سخن ایشان به این معناست که نظامیان بازیچه دست سیاسیون و احزاب قرار نگیرند. چرا که جریان های سیاسی نمی توانند نماینده همه مردم باشند در حالی که نیروهای مسلح حافظ امنیت ملی هستند پس اگر بخواهند نماینده تنها یک جریان سیاسی شوند، امنیت و منافع ملی را به خطر می اندازند. من سیاستمدار هستم نه فردی سیاسی. آنچه که برای من مهم است تنها منافع مردم است و در دولت من به افراد بر اساس قابلیت و شایستگی نه وابستگی سیاسی و جناحی شان مسئولیت داده می شود. خیر، خللی وارد نخواهد کرد. آمریکایی ها هر کسی را که مخالف آنهاست و منافع شان را تامین نمی کند تحریم می کنند. فرقی هم ندارد فرد مورد نظر استاد دانشگاه باشد یا نظامی. جهانیان از برجام به عنوان پیوستی از قطعنامه شورای امنیت استقبال کردند؛ چراکه با این توافق، یک ///معضل جهانی/// در قالب یک تعامل چندجانبه به یک راه حل منطقی رسید که می توانست بر اساس منطق برد-برد، منافع همه طرف های درگیر را تضمین کند. اما خانم وندی شرمن که مذاکره کننده ارشد آمریکا در برجام بود، اخیراً به عنوان کاندیدای معاونت وزارت خارجه آمریکا در سنا گفته است که ""چون شرایط ژئوپلتیک تغییر کرده است آمریکا توافقی محکم تر از برجام می خواهد"". چرا این فرد و همفکرانش در دوران ترامپ از برجام حمایت می کردند و امروز با دروغ و نیرنگ موضع خود را تغییر داده اند؟ معتقدم که آمریکایی ها توان تصمیم گیری ندارند؛ چرا که به صهیونیست ها و عربها تعهداتی دارند که می خواهند به هر قیمتی رضایت آنها را تامین شود. این بسیار بد است که آمریکایی ها گدایی اسرائیل و نوکری عربستان را می کنند. تصمیمات دیوانه وار ترامپ موجب پیچیده شدن مسائل شده است، امروز زمانی است که بایدن باید نشان دهد که رئیس جمهوری مقتدر و تصمیم گیر است و با بازگشت به برجام ثابت کند بر کاخ سفید عقلانیت حاکم شده است. اگر آمریکایی ها به دنبال مصالح مردم خود هستند و به آنچه می گویند متعهدند قاعدتاً باید به تعهدات خود در برجام برگردند. اجرای تعهدات برجام در قالب جدول زمان بندی یک بار انجام شد اما نه تنها همه تعهدات آن توسط آمریکا زیر پا گذاشته شد بلکه تحریم های ثانویه علیه مردم ایران اعمال شد. طرف های اروپایی برجام هم ثابت کرده اند که قدرتی برای تامین منافع ما یا اجرای برجام ندارند. برجام قرار بود برای ایران پیامدهای مثبتی داشته باشد نه تنها این اتفاق نیافتد بلکه فشارها بر ملت ما بیشتر هم شد. در چنین وضعیتی چرا ما باید تعهدات را کامل انجام دهیم؟ زمان بندی هنگامی معنا دارد که آمریکا تمام تحریم ها را متوقف کند و تضمین دهد دوباره عهدشکنی نمی کند و از برجام خارج نمی شود. در این صورت می توان مذاکره کرد که ایران چگونه تعهداتش را اجرا کند. اگرچه برجام پیوست قطعنامه شورای امنیت و اجرای آن برای همه اعضا الزام آور است اما آمریکایی ها هنوز فکر می کنند ارباب جهان هستند و می توانند مصوبات بین المللی را اجرا نکنند. قطع نامه شورای امنیت، خودش تضمین است. آمریکایی ها دچار آلزایمر شده اند و متوجه تغییر دنیا نشده اند. آنها باید جریمه این عهدشکنی را پرداخت و گذشته را جبران کنند تنها در این صورت است که ایران می تواند اعتماد کند و گامی بردارد. آمریکا به دنبال این است که ایران اول به تعهداتش برگردد سپس وقتی ایران هیچ ابزار قدرتی در دست نداشت بار دیگر ایران را پای میز مذاکره بکشاند. امکان ندارد ما خود را خلا سلاح کنیم و این گونه به مذاکره برگردیم. هیچ ملت و نظامی سیاسی علیه منافع ملی خود اقدام نمی کند. طبیعتاً اگر منافع مردم در گرو مذاکره باشد، مذاکره خواهیم کرد اما هیچ گاه پذیرش این موضوع از موضع تسلیم، پذیریش سلطه و تمکین به قدرت طرف مقابل نخواهد بود. ضمن اینکه مذاکره باید در جهت رفع یک مشکل باشد نه با هدف اعمال فشار علیه مردم ایران. با عادی شدن روابط بین دو کشرو خیلی فاصله داریم؛ چراکه آمریکایی ها باید بدهی خود را به مردم ایران بپردازند. این بدهی ها فقط مالی نیست بلکه شامل جبران گذشته خسارت بار و جنایت کارانه علیه کشور ما هم می شود. ما نمی توانیم چشم خود را بر این موضوع ببنیدیم وقتی آنها هنوز به اقدامات ظالمانه خود افتخار می کنند. آمریکایی ها نشان داده اند که در چهار دهه گذشته از هیچ آسیبی به مردم ایران فروگذار نکرده اند. تنها در صورتی می توان با آمریکا یی ها مذاکره کرد که آنها ایرانِ اسلامیِ مقتدر را به عنوان یک نظام سیاسی برآمده از خواست مردم با همه ابعاد آن بپذیرند.   پیش از این هم اعلام کرده ایم که هر جا تهدید جدی علیه ایران وجود داشته باشد، خود را برای مقابله با آن تجهیز می کنیم. بر این اساس برد موشک های ایران تا جایی خواهد بود که تهدید وجود داشته باشد و محدودیتی در برد موشک نخواهیم داشت. آمریکایی ها سیاستی ثابت در قبال منطقه دارند. ممکن است گاهی ظاهر این سیاست ها در هر دولتی تغییر کند اما در نهایت به اصل سیاست پایبند هستند. سیاست های به اصطلاح متوازن بایدن در قبال منطقه با ظاهری فریبکارانه برای جلب افکار عمومی است و اصالتی ندارد‌. ما با کشورهای همسایه برادر دینی هستیم و هیچ چشمداشت ارضی نسبت به هیچ کدام از کشورهای منطقه نداشتیم و نداریم. تاریخ ثابت می کند که ایران در چند قرن اخیر به هیچ کشور تجاوز نکرده است. همچنین ما به دنبال دولت های دست نشانده در کشور های همسایه نیستیم و ثبات، پیشترفت و توسعه کشورهای منطقه را امنیت خود می دانیم. بر همین اساس اعلام کرده ایم که توان دفاعی ایران با هدف تامین امنیت، به همه کشورهای منطقه تعلق دارد و تاکنون بیشترین هزینه را برای استقرار امنیت در منطقه پرداخت کرده ایم. البته برای استمرار امنیت نیاز به اراده همه کشور برای تعریف منافع و امنیت منطقه ای است تا نیازی به حضور کشورهای قلدری مانند آمریکا نباشد. باور ما بر این است که نیروهای فرامنطقه علت اخلال در مناسبات کشورهای همسایه هستند. تخلیه منطقه از نیروهای خارجی برگشت به فضای همسایگی، همکاری و تعامل است. عربستان سعودی هم اگر در موضع تصمیم گیری، مستقل از مطالبات صهیونیست ها و آمریکایی ها عمل کند، ما مشکلی با آنها نخواهیم داشت. عربستان باید بفهمد که بهترین شریک او در منطقه ایران است. در حقیقت اگر ایران، عربستان و مصر در کنار هم قرار بگیرند دنیای اسلام یکپارچه می تواند منافع خود را بدون نیاز به کشوری دیگر تامین کند. طبیعتاً خوشحال نیستیم و تعجب ما هم این است که چرا کشورهای منطقه تمایل دارند زیر سایه اسرائیل باشند. چرا به عزت و شرف ملی خود احترام نمی گذارند؟ استقلال خود را به فروش گذاشته اند؟ چرا آنها فکر می کنند که امنیت خریدنی است؟ در هر صورت ایران با هر بازیگر تهدید کننده امنیت کشور مقابله خواهد کرد. ضرب المثل ""طرف را به روستا راه نمی دادند، سراغ خانه کدخدا را می گرفت"" مصداق وضعیت فعلی رژیم صهیونیستی است. اسرائیل امروز در درون سرزمین های اشغالی امنیت ندارد به همین دلیل سعی می کند با حضور در کشورهای منطقه برای خود امنیت ایجاد کند اما قطعاً این کار باتوجه ابعاد سرزمینی و توان مالی این رژیم میسر نخواهد شد. آمریکایی ها و اسرائیلی ها علاقمند به محاصره ایران هستند اما در این امر موفق نخواهند شد. بنابراین طبیعی است که هر اتفاقی در منطقه بیافتد آن را به ایران منتسب می کنند. ما در ابتدا تلاش می کنیم که مانع از انجام این اقدامات علیه کشور شویم اما راهبرد ایران این است که به افزایش سطح تنش که منجر به درگیری نظامی یا جنگ در منطقه شود کمک نکند‌. اسرائیل و آمریکا به گونه ای وضعیت را طراحی می کنند تا بستر یک جنگ تمام عیار در منطقه فراهم با محوریت ایران ایجاد شود. برخی کشورهای منطقه هم علاقه مند به این جنگ هستند اما ما از جنگ استقبال نمی کنیم. ما فریب آنها را نمی خوریم و در میدانی که آنها طراحی می کنند بازی نخواهیم کرد. البته این حق را برای خود محفوظ می دانیم تا پاسخی محکم به اقدامات آنها در زمان و مکانی مناسب بدهیم.آنها نیز باید منتظر باشند که هزینه اقدامات خود را فراتر از آنچه تصور می کنند پرداخت کنند. محور مقاومت دچار تنگنا شده است اما دچار بحران هویت نشده است و هر روز بر عمق و ابعاد آن افزوده می شود به طوری که اگر باز هم گروهی مانند داعش فعال شود با قدرت با آن مقابله خواهد کرد. علی رغم فشارها جریان مقاومت نه تنها تضیف نشده بلکه بنیان های ذهنی، سازمانی و مالی آن تقویت شده است. هویت محور مقاومت متکی بر عزم و اراده ملی و منطقه ای برای دفاع از استقلال و جلوگیری از تجاوز و کشتار و خرابکاری است. ملت های زنده همیشه از خود دفاع خواهند کرد‌. آنطور که در این شعر معروف آمده که ""اذا الشّعبُ يَوْمَاً أرَادَ الْحَيَـاةَ/ فــلا بــدّ أن يســتجيب القــدرْ/ولا بُـدَّ لِلَّيـْلِ أنْ يَنْجَلِــي/ وَلا بُدَّ للقَيْدِ أَنْ يَـنْكَسِـر"". امکان حضور پاپ در عراق را تنها می توان نتیجه اقدامات سال های اخیر گروه های مقاومت عراقی برای تامین امنیت در این کشور دانست. این بیانگر موفقیت مقاومت است‌. برای جریان مقاومت دین، مذهب، زبان و قبیله معنی ندارد. پیام این نیروها صلح و امنیت برای همه انسان هاست."
فناوری,آزمایش ضد ماهواره روس‌ها، راهپیمایی فضایی را برای فضانوردان خطرناک‌تر کرده است و موجب شده تا پیاده‌روی فضایی که قرار بود در ایستگاه فضایی توسط دو فضانورد ناسا انجام شود، لغو شود.
سیاسی,سخنگوی وزارت امور خارجه کشورمان در گفتگو با خبرنگار تسنیم تأکید کرد که ادعاهای مطرح شده مبنی بر اینکه نماینده ویژه سازمان ملل متحد در امور یمن حامل پیامی از واشنگتن به تهران بوده است، «صد در صد بی‌اساس و مردود» است. به گزارش تسنیم، سعید خطیب زاده، سخنگوی وزارت امور خارجه کشورمان در واکنش به برخی ادعاها مبنی بر اینکه مارتین گریفیتس، نماینده ویژه سازمان ملل در امور یمن حامل پیامی از واشنگتن به تهران بوده است، به خبرنگار تسنیم گفت که چنین ادعایی «صد در صد بی اساس و مردود» است. خطیب زاده گفت: سفر نماینده ویژه دبیرکل سازمان ملل در امور یمن، هیچ ارتباطی به مواضع اخیر دولت جدید آمریکا ندارد و ایشان حامل هیچ پیامی از واشنگتن به تهران نبوده است. این اولین سفر آقای گریفیتس به تهران نیست و ایشان به طور مرتب و در صورت نیاز به ایران سفر کرده و با مقامات کشورمان دیدار و گفتگو می کند. پیشتر برخی منابع خبری مدعی شده بودند که محتوای پیام ادعایی گریفیتس این بوده است که در مقابل توقف‌ حمایت ایران از یمنی‌ها، حمایت‌های واشنگتن از عربستان سعودی نیز متوقف خواهد شد. سخنگوی وزارت خارجه کشورمان در این خصوص گفت: اساسا پیامی از سمت واشنگتن وجود ندارد که بخواهد چنین محتوایی داشته باشد.
سیاسی,فرمانده کل سپاه پاسداران انقلاب اسلامی گفت: ملت ما ۴۲ سال با عظیم‌ترین قدرت‌ها رودررو بوده و با قدرت ولایت توانسته قدرت دشمن را نقض کند و امروز ما برای دشمن شرط تعیین می‌کنیم.
سلامت,منبع: رادیو سلامت
حوادث,جانشین فرمانده انتظامی سیستان و بلوچستان از انهدام یک باند سازمان یافته قاچاق موادمخدر و کشف یک تن و ۳۶ کیلوگرم تریاک در شهرستان‌های سیب و سوران و خاش خبر داد.
فرهنگی/هنری,ارکستر ملی ایران که اجرای برنامه در مراکز استان‌ها را در دستور کار دارد، با همکاری دفتر تخصصی موسیقی هنر «سرای خورشید» وابسته به سازمان فرهنگی - تفریجی شهرداری اصفهان و بنیاد رودکی ۱۰ و ۱۱ تیرماه میزبان هنردوستان اصفهانی است.    خواننده کنسرت جدید ارکستر ملی ایران به رهبری فریدون شهبازیان، علی‌اصغر شاهزیدی است. قطعات این اجرا از ساخته‌های فریدون شهبازیان، علی تجویدی و حسین دهلوی و تصنیف‌هایی از آلبوم‌های چرخ گردون و سروش آسمانی است. اجرای تصنیف‌هایی مانند سروش آسمانی، کاخ بلند، جام مدهوشی و سرو دلجوی از جمله برنامه‌های این کنسرت است. در این کنسرت قطعاتی مانند به یاد صبا، سرود گل، سبکبال، پرلود گریز و پرلود جام تهی و شوشتری برای ویلون و ارکستر با تکنوازی علیرضا خلج اسماعیلی اجرا می‌شود. علی‌اصغر شاهزیدی، خواننده این اجرای ارکستر ملی ایران، مدرس آواز و ردیف‌دان، متولد سال ۱۳۲۷ در اصفهان است. او در جوانی به محضر استاد آواز جلال تاج اصفهانی راه یافت و به مدت ۱۱ سال به‌طور مستمر از او تعلیم گرفت. شاهزیدی علاوه بر تسلطی که به آواز ایرانی دارد، با نواختن نی آشنایی بسیار دارد. از جمله افتحارهای او می‌توان به کسب رتبه‌ نخست در رشته‌ آواز در دومین آزمون سراسری باربد اشاره کرد. اجرای ارکستر ملی ایران ۱۰ و ۱۱ تیرماه از ساعت ۲۱ و در عمارت چهلستون همزمان با جشنواره بین‌المللی فیلم کودک و نوجوان است.
حوادث,رئیس پلیس راه نهاوند گفت: متاسفانه تصادفات در دو محور حادثه خیز نهاوند پنج کشته و هفت زخمی برجای گذاشت. روح‌اله گمار در گفت‌و گو با تسنیم در نهاوند، اظهار داشت: چهار تصادف در دو محور حادثه‌خیز نهاوند_آورزمان_ ملایر و محور نهاوند_ بروجرد اتفاق افتاده است که این تصادفات پنج کشته و هفت مجروح برجای گذاشته‌ است. وی تصریح کرد: اخیرا سه تصادف در جاده نهاوند- آورزمان- ملایر رخ داده است که متاسفانه در این تصادفات سه نفر کشته و پنج نفر مجروح شدند. گمار افزود: بر اثر برخورد یک دستگاه سواری پیکان و کامیون خاور در جاده نهاوند_ آورزمان، راننده پیکان جان خود را از دست داد و چهار نفر دیگر مجروح شدند. وی اضافه کرد: تجاوز به چپ خودروی سواری پیکان عامل بروز این سانحه رانندگی بوده است. رئیس پلیس راه شهرستان نهاوند بیان کرد: در تصادف دیگری که در این جاده بین خودرو پژو و تراکتور صورت گرفت؛ راننده تراکتور بعد از برخورد با نیوجرسی داخل جاده جان خود را از دست داد. گمار گفت: در سومین تصادف جاده نهاوند- آورزمان- ملایر که چهارشنبه شب هفته گذشته به‌علت واژگونی خودرو پراید رخ داد، دو نفر مجروح شدند که به بیمارستان منتقل شدند اما متاسفانه راننده پراید در بیمارستان به‌علت شدت جراحات وارده فوت کرد. وی تاکید کرد: همچنین روز گذشته تصادف دو دستگاه خودرو در محور بروجرد - نهاوند دو کشته و دو مصدوم بر جای گذاشت. گمار افزود: عصر دیروز یک دستگاه پراید و یک دستگاه وانت در جاده بروجرد به سمت نهاوند با هم برخورد کردند. بر اثر این حادثه دو نفر در دم جان باختند و دو نفر دیگر به‌شدت مجروح شدند. وی عنوان کرد: محور نهاوند - آورزمان - ملایر به طول 32 کیلومتر یکی از محورهای حادثه‌خیز استان همدان شناسایی شده است که متاسفانه در این محور سالانه بین 17 تا 35 نفر جان خود را از دست می‌دهند.
سیاسی,وزیران امور خارجه ایران و سوریه در باره روابط دوجانبه و تحولات منطقه ای و بین المللی گفت وگو کردند. به گزارش ایرنا به نقل از خبرگزاری رسمی سوریه(سانا)، در تماس تلفنی فیصل المقداد با محمد جواد ظریف روابط دوجانبه و راه های گسترش آن در زمینه های مختلف به ویژه در زمینه همکاری های اقتصادی بررسی شد. دو طرف همچنین درباره تحولات سوریه، ایران، منطقه و جهان گفت و گو کردند. ظریف و المقداد همچنین در باره نتایج نشست های اخیر مبتنی بر مذاکرات آستانه در شهر سوچی روسیه و مشورت های صورت گرفته میان هیات های مختلف برای عبور از موانع ایجاد شده توسط برخی کشورهای غربی در برابر بازگشت امنیت و ثبات به خاک سوریه، بحث و گفت وگو کردند. دو طرف در این باره بر لزوم پایبندی طرف های غربی به قطعنامه های شورای امنیت در ارتباط با سوریه و بیانیه پایانی نشست های آستانه و لزوم محترم شمردن حاکمیت و استقلال سوریه و تمامیت ارضی آن تاکید کردند. وزیران خارجه ایران و سوریه ادامه مبارزه با تروریسم و تقویت کار مشترک و بیرون راندن تروریسم از خاک سوریه را نیز مورد تاکید قراردادند. المقداد در این گفت و گو حمایت سوریه را از مواضع ایران در مورد ادامه نقض برجام توسط کشورهای غربی و خودداری آمریکا برای عقب نشینی از تصمیمات دولت قبلی این کشور در ارتباط با خروج از برجام و نقض قطعنامه شورای امنیت، اعلام کرد و گفت جمهوری اسلامی ایران بار دیگر اعتبار خود را در برابر تلاش های غرب برای تحریف واقعیت ها ثابت کرد. وی همچنین از مواضع جمهوری اسلامی ایران بخاطر حمایت از مردم سوریه در زمینه های مختلف به ویژه در زمینه های اقتصادی برای کاستن از پیامدهای مربوط به اقدامات یکجانبه اقتصادی که پایداری ملت سوریه را هدف قرار داده است، تشکر و قدردانی کرد. ظریف نیز در این گفت وگو با قدردانی از مواضع سوریه در حمایت از ایران در ارتباط با توافق برجام و خواسته این کشور برای پایان دادن به محاصره اقتصادی ایران، بر لزوم پایبندی همگان به توافق های امضا شده در این باره بدون هیچ پیش شرطی تاکید کرد. وی همچنین حمایت ایران از سوریه را در تمامی زمینه ها به ویژه در زمینه مبارزه با تروریسم برای بازگشت امنیت و ثبات به سراسر خاک سوریه و تحقق راه حلی که منافع ملت سوریه و تمامیت ارضی و استقلال این کشور تامین کند، مورد تاکید قرار داد.
ورزشی,کمیته اخلاق کنفدراسیون فوتبال آسیا اماراتی‌ها را به خاطر برخورد ناشایست هواداران این تیم در دیدار برابر قطر جریمه کرد. به گزارش ایسنا ‌و ‌به نقل از الرای، امارات میزبان جام ملت‌های آسیا ۲۰۱۹ بود که در نهایت با قهرمانی قطر به پایان رسید. تیم میزبان در نیمه نهایی به مصاف قطر رفت و با چهار گل تن به شکست داد. در این دیدار هواداران اماراتی بعد از تنش سیاسی با قطر برخورد تندی با بازیکنان حریف داشتند تا جایی که به سمت آنها اشیایی را پرتاب کردند و به هنگام پخش سرود قطر هم در ورزشگاه شروع به سر و صدا و بی‌احترامی کردند. کمیته اخلاق کنفدراسیون فوتبال آسیا اماراتی‌ها را به خاطر برخورد ناشایست هواداران این تیم نقره داغ کرد. بر اساس این رأی امارات به پرداخت ۱۵۰ هزار دلار جریمه نقدی و یک بازی رسمی بدون حضور تماشاگر محکوم شد. فدراسیون فوتبال امارات باید این جریمه را در طی ۳۰ روز پرداخت کند و در صورت تکرار این نوع رفتار، جریمه سنگین‌تری در پی خواهد داشت.
حوادث,فرماندار کلات گفت: طی سه روز گذشته در شهرستان کلات ۶۰ میلی‌متر بارندگی داشتیم و این بارندگی به صورت رگباری و در یک بازه زمانی کوتاه و عمدتاً به صورت تگرگ و بارش شدید بوده است. مهدی ناصری در گفتگو با خبرنگار ایسنا، اظهار کرد: شرایط منطقه، شیب تند و کوهستانی بودن منطقه موجب شده روان‌آب‌ها به صورت سیل باشند. خسارت‌های قابل توجهی به مزارع و باغات و دیم‌زار‌های کشاورزان در کلات و غرب کلات به سمت درگز و دهستان هزار مسجد وارد شده است. وی ادامه داد: براثر سیل اخیر بالغ بر ۲۰ میلیارد تومان خسارت به مزارع و ۳ میلیارد تومان به تأسیسات، راه‌ها و تأسیسات زیربنایی وارد شده است. فرماندار کلات عنوان کرد: بر اساس آخرین آمار ۱۳ مورد آبگرفتگی منازل، یک مورد تخریب منزل مسکونی داشته‌ایم و همچنین از ۴ روستایی که آب شربشان قطع شده بود، آب شرب سه روستا وصل گردیده است. وی گفت: به رغم اینکه محور کلات به مشهد مسدود شده بود، اما با تلاش نیرو‌های راهداری بازگشایی شده و هم اکنون تردد در محور کلات به درگز جریان دارد. ناصری بیان کرد: تاکنون صدمات و تلفات جانی نداشته‌ایم و ۶ نقطه روستایی از جمله نقطه، خلج، سنگ دیوار، چارراه، لائین کهنه و برخی روستا‌های دیگر مسدود هستند. وی اظهار کرد: به دلیل بارندگی‌ها و سست شدن زمین در چرم کهنه شاهد رانش زمین هستیم و همچنین در اطراف جاده به دلیل کوهستانی بودن و نداشتن شانه خاکی در برخی نقاط آب شستگی موجب می‌شود سنگ و گل و لای وارد محور شود. فرماندار کلات ادامه داد: هرچند متناسب با جمعیت بودجه‌های خوبی به شهرستان تخصیص یافته، اما متناسب با وسعت، پراکندگی و صعب‌العبور بودن نیازمند اعتبارات بیشتری هستیم. وی عنوان کرد: در زمان بارندگی‌های سیلابی با مشکلاتی مواجه هستیم که در همین رابطه سال قبل هرچند ۱۰ میلیمتر بیشتر بارندگی نداشتیم، اما سیلاب خسارت جانی و مالی فراوانی برجای گذاشت. ناصری گفت: بازهم امکان تکرار این فاجعه و بروز بحران وجود دارد و باید تدابیر لازم اتخاذ گردد، باید در خصوص مدیریت آب به خصوص طرح‌های آبخیزداری و آبخوانداری و تکمیل طرح‌های مطالعاتی آب‌های سطحی و روان‌آب‌ها در رودخانه و ارتفاعات هزار مسجد و شهر کلات نادری و دیگر مناطق برنامه‌ریزی مناسبی داشته باشیم در غیر این صورت اگر بازهم بارش‌ها اینگونه باشد قطعاً خسارت‌هایی متوجه مردم خواهد بود. وی عنوان کرد: اجرای طرح‌های آبخیزداری و آبخوانداری به تنهایی از توان شهرستان خارج است و باید اعتبارات استانی و ملی اختصاص یابد، از سویی متأسفانه در رویارویی با بحران‌ها از امکانات لجستیکی مناسبی برخوردار نیستیم. فرماندار شهرستان کلات گفت: متأسفانه مسیر جاده‌های شهرستان در بسیاری مناطق شانه خاکی ندارند به همین دلیل در هنگام ریزش کوه مستقیم وارد جاده می‌شود؛ از شهروندان درخواست داریم هنگام تردد از محور‌ها مراقب باشند.
سلامت,کارشناسان معتقدند اجتناب از خروج غیر ضروری از منزل و محل کار، خودداری از فعالیت‌های سنگین جسمی و نوشیدن مایعات می‌تواند نقش موثری در حفظ سلامتی افراد در روزهای آلودگی هوا داشته باشد.   به گزارش خبرگزاری صدا و سیما، در سال‌های اخیر با رسیدن فصل سرما پدیده وارونگی میهمان ناخوانده‌ شهرها می شود و با ورود خود آلودگی هوا را به همراه می آورد.   آلودگی هوا ناشی از پدیده وارونگی در شهرهای بزرگ مانند قم، تهران، اصفهان، مشهد و نواحی صنعتی بیش از سایر نقاط کشور ایجاد شده و آثار سوئی را بر سلامت شهروندان برجای می گذارد.   البته آلودگی هوا در سال های اخیر به روزهای سرد فصل های پاییز و زمستان محدود نشده است و در بهار و تابستان هم بیابان زایی روز افزون ناشی از تخصیص نیافتن حق آبه های زیست محیطی به ایجاد کانون های تولید ریزگرد و در نتیجه ایجاد منابعی جدید برای آلودگی هوای کشور و به خصوص قم منتهی شده است.   بر اساس آمار اعلام شده از سوی اداره کل محیط زیست استان قم تعداد روز‌ها با هوای پاک و قابل قبول قم در سال جاری (۱۴۰۰) نسبت به سال گذشته (۱۳۹۹) ۲۰ روز کاهش داشته است.   بر همین اساس تعداد روز‌های ناسالم برای گروه‌های حساس با افزایش ۷ روزه نسبت به سال قبل به ۳۰ روز رسیده و تعداد روز‌های ناسالم برای عموم با افزایشی ۱۰ روزه به ۱۵ روز افزایش یافته است.   همچنین طبق آمار اعلام شده قم در سال جاری تا کنون ۲ روز با هوای بسیار ناسالم و ۲ روز با هوای خطرناک را پشت سر گذاشته است که در سال گذشته چنین روز‌هایی را در قم شاهد نبوده ایم.   با توجه به نقش بسیار مهم سیستم تنفس در حفظ سلامتی انسان، آلودگی هوا تاثیرات مخربی را بر سلامت افراد بر جای می گذارد، به همین دلیل کارشناسان حوزه سلامت معتقدند رعایت مواردی چون پرهیز از حضور غیر ضروری در شهرها، خودداری از فعالیت های سنگین جسمانی مانند ورزش در فضای باز و نوشیدن زیاد مایعات می تواند تا حدود آثار مخرب آلودگی هوا بر سلامت انسان را کاهش دهد.   پرهیز از استعمال دخانیات به منظور کاهش فشار بر سیستم قلب و عروق و ریه، استفاده از ماسک های تنفسی استاندارد در صورت لزوم به خارج شدن از خانه، شست‌وشوی صورت با آب و صابون، شست‌وشوی مجاری تنفسی برای کاهش عوارض و حساسیت ناشی از آلودگی هوا، رعایت رژیم غذایی سالم و استفاده از سبزیجات، میوه و لبنیات کم چرب از دیگر توصیه های کارشناسان سلامت برای کاهش آثار مخرب هوای آلوده بر سلامت انسان است.   خلاصه توصیه های حفظ سلامت در روزهای آلودگی هوا به شرح زیر است:   -پرهیز خروج غیر ضروری از ساختمان به منظور کاهش تماس مستقیم با آلاینده هوا -خودداری از انجام فعالیت‌های بدنی شدید به منظور کاهش آسیب به دستگاه تنفسی و سیستم قلب و عروق -استفاده از ماسک تنفسی مناسب و استاندارد در صورت لزوم حضور در فضای باز -شست‌وشوی صورت با آب و صابون -شست‌وشوی مجاری تنفسی فوقانی به منظور کاهش عوارض و حساسیت -استعمال نکردن دخانیات به منظور کاهش استرس به سیستم قلب و عروق -نوشیدن آب و مایعات زیاد به جهت تسهیل خروج املاح و ذرات آلوده از بدن -استفاده از رژیم غذایی مناسب از قبیل استفاده کافی از سبزیجات و میوه جات از قبیل پرتقال، -سیب، لیمو، کلم، کرفس، فلفل و… و مصرف شیر و لبنیات کم چرب
فرهنگی/هنری,جشنواره جهانی فجر که دو ماه دیگر به دبیری رضا میرکریمی در تهران برگزار خواهد شد، عکسی از عباس کیارستمی است. به گزارش ایسنا، جشنواره جهانی فیلم فجر که در اوایل سال آینده برگزار خواهد شد با مونتاژ عکس‌هایی از عباس کیارستمی در بازار جشنواره فیلم برلین رونمایی شد. طراحی جشنواره جهانی فجر را حمیدرضا بیدقی بر عهده داشته است. این که در حاشیه جشنواره فیلم برلین توسط فارابی در مجله اسکرین به چاپ رسیده است، در غرفه سینمای ایران در بازار برلین نصب شده است. غرفه سینمای ایران که به همت فارابی در بازار برلین برپا شده است، علاوه بر فارابی، کمپانی دریم لب، فیلمیران و «زی استودیو» را در برمی‌گیرد. «زی استودیو» پخش کننده هندی فیلم مجیدی است که برای پخش جدیدترین فیلم این کارگردان که در هند ساخته خواهد شد و این روزها مراحل پیش تولید را سپری می‌کند، در  غرفه سینمای ایران حضور دارد. در غرفه سینمای ایران در برلین علاوه بر امیر اسفندیاری مدیر بخش بین‌الملل فارابی، وحید اسفندیاری، کامیار محسنین و علیرضا تابش مدیرعامل فارابی نیز حضور دارد.
فناوری,فیس‌بوک به تازگی اعلام کرده است که قصد دارد محدودیت‌های جدیدی را برای قابلیت پخش لایو (Live) در پلت‌فرم این شبکه اجتماعی ایجاد کند. به گزارش ایسنا، فیس‌بوک که در طول یک سال گذشته با فشارهای سیاسی نهادهای دولتی و غیردولتی در کشورهای مختلفی از جهان روبرو شده است، بعد از حملات تروریستی به مسلمانان نمازگزار حاضر در مسجدی در نیوزلند، بیش از پیش مورد حمله منتقدان و معترضان قرار گرفت. حالا به نظر می‌رسد که فیس‌بوک به عنوان بزرگترین و محبوب‌ترین شبکه اجتماعی در جهان تصمیم گرفته است که محدودیت‌های جدیدی را برای قابلیت پخش زنده (لایو) ایجاد کند تا در صورت بروز هرگونه جرم و رفتارهای خشونت‌آمیز که خلاف قوانین شبکه‌های اجتماعی است، بلافاصله با ادامه پخش آن مقابله شود. این طور که گفته می‌شود الگوریتم‌های مبتنی بر هوش مصنوعی و یادگیری ماشینی به کار رفته در پلتفرم فیس‌بوک قرار است به صورت خودکار و کاملاً هوشمندانه مصادیق مجرمانه در لایو کاربران فیس‌بوکی را تشخیص داده و بعد از شناسایی دقیق آن، از ادامه و پخش آن جلوگیری به عمل آورده شود. بر اساس گزارش رویترز، این محدودیت‌ها به گونه‌ای است که کاربران فیس‌بوک در صورت ارتکاب هرگونه جرم و عمل خلاف قوانین و مقررات شبکه‌های اجتماعی، از گذاشتن لایو محروم خواهند شد و در صورت تأیید جرم آنها نیز، صفحه کاربری آنها به صورت کامل بسته و ریپورت شده و تحویل مراجع قضائی داده خواهد شد. به‌نظر می‌رسد این روزها با توجه به نقش بسیار پررنگی که شبکه‌های اجتماعی، رسانه‌ها و پیام‌رسان‌ها در انتشار اخبار و همچنین شایعات ایفا می‌کنند، فشار مضاعفی از سوی جوامع بین‌المللی روی غول‌های تکنولوژی و شبکه‌های اجتماعی وارد می‌شود و این‌طور که پیش می‌رود انتظار می‌رود قانون‌گذاران در کشورهای پیشرفته که میزبان این غول‌های تکنولوژی و شبکه‌های اجتماعی هستند نیز قوانین و مقررات سختگیرانه‌تری را در قبال آنها وضع کنند. در این چند ماه گذشته شبکه‌های اجتماعی گوگل و فیس‌بوک به علت شناسایی اخبار نادرست و کذب و همچنین دادن تریبون آزاد به مجرمان و تروریست‌ها به شدت مورد انتقاد واقع شده‌اند البته در این حملات، فیس‌بوک تنها نیست و شبکه‌های اجتماعی دیگری همچون اینستاگرام، توئیتر، اسنپ چت و یوتیوب نیز زیر تیغ و آماج حملات منتقدان قرار گرفته‌اند. اما از آنجا که تروریست‌ها در اقدامات و حملات اخیر خود تقریباً همگی از قابلیت لایو در شبکه اجتماعی اینستاگرام و فیس‌بوک استفاده کرده‌اند، این شرکت بیشتر از سایر رقبای خود مورد حمله و انتقاد معترضان قرار گرفته است.
فرهنگی/هنری,تولید سری پنجم سریال «پایتخت» با سرمایه‌گذاری سازمان اوج قطعی شد. به گزارش روابط عمومی سازمان هنری رسانه‌ای اوج، حبیب الله والی‌نژاد، مدیر مرکز فیلم و سریال سازمان اوج ضمن اعلام این خبر ادامه داد: طی مذاکرات به عمل آمده سری پنجم سریال «پایتخت» با سرمایه‌گذاری سازمان اوج و با حضور گروه سازنده این سریال قطعی و پیش تولید کار نیز بلافاصله آغاز شده است. مدیر مرکز فیلم و سریال سازمان اوج افزود: در حال حاضر فیلمنامه «پایتخت ۵» در حال نگارش است و به نظر می‌رسد تصویربرداری این سریال حدود چهار ماه به طول بیانجامد. ضمن آن که در تلاش هستیم که تصویربرداری کار را از بهمن ماه آغاز کنیم. والی‌نژاد درباره لوکیشن‌های سریال نیز خاطرنشان کرد: تصویربرداری بخشی از سریال در کشورهای بحرانی منطقه خواهد بود. همچنین مدیر مرکز فیلم و سریال سازمان هنری رسانه اوج، درباره سرنوشت سریال تاریخی «هنگام بیداری» و تلاقی آن با تولید سریال «پایتخت» تصریح کرد: طبق برنامه‌ریزی‌های به عمل آمده پیش تولید «هنگام بیداری» همزمان با تولید سریال «پایتخت» ادامه خواهد داشت و پروژه مذکور متوقف نخواهد شد. سریال «پایتخت ۵» به کارگردانی سیروس مقدم و تهیه‌کنندگی الهام غفوری جدیدترین محصول سازمان هنری رسانه ای اوج است که قرار است برای پخش از سیمای ملی تولید شود.
سیاسی,وزیر بهداشت گفت: مهمترین کار و اولویت وزارت بهداشت در حال حاضر، مدیریت کووید۱۹ است و فعلا اولویتی مهمتر از کرونا نداریم. باید به شدت مراقب باشیم که بیماری کووید۱۹، آتش دوباره در کشور ایجاد نکند.
سلامت,"که مسئول همه گیری بیماری کووید-19 است، کل جهان را با شوکی بزرگ مواجه کرده است. طیف گسترده علائم این بیماری اغلب تشخیص این که فردی به ویروس آلوده شده است یا خیر را دشوار می سازد. یکی از این دشواری ها حول نشانه ای به نام ذات الریه خاموش گردش می کند. به گزارش گروه سلامت به نقل از "" ""، ذات الریه خاموش به معنای آن است افرادی که با ویروس آلوده شده اند، تنگی نفس را احساس نمی کنند، اگرچه بدن آنها اکسیژن کم و کمتری دریافت می کند. این یک خطر بزرگ است زیرا تشخیص عفونت را دشوارتر می کند. کروناویروس ها خانواده ای از ویروس ها هستند و عضو جدید این خانواده است که در دسامبر 2019 در شهر ووهان چین شناسایی شد. این ویروس از یک جهش ایجاد شده است. از این رو، به رغم تمام پژوهش هایی که اخیرا انجام شده است، دانشمندان همچنان باید پژوهش های بسیار بیشتری درباره آن انجام دهند تا با ابعاد مختلف این ویروس آشنا شوند. کروناویروس جدید از طریق قطرات تنفسی که به واسطه سرفه، عطسه یا حتی تنفس و صحبت کردن پخش می شوند، گسترش می یابد. این قطرات می توانند از فردی به فردی دیگر منتقل شده و یا برای مدتی روی سطوح باقی بمانند و تماس با این سطوح می تواند به انتقال ویروس به میزبان جدید منجر شود. آنچه کروناویروس جدید را خطرناک ساخته بسیار مسری بودن آن است. در شرایطی که برخی افراد آلوده به این ویروس ممکن است هیچ نشانه ای نداشته باشند، اما نرخ مرگ و میر در افراد مسن یا افرادی با سیستم ایمنی ضعیف بسیار بالا است. ذات الریه خاموش یکی از بزرگترین مشکلاتی است که به واسطه کروناویروس جدید شکل می گیرد. این شرایط زمانی رخ می دهد که افراد آلوده شده به ویروس هیچ مشکلی در تنفس خود احساس نمی کنند اما میزان اکسیژن دریافتی آنها به مرور کمتر شده و سطوح اکسیژن در خون آنها بسیار پایین می آید. به طور معمول، فردی که دارای سطوح پایین اکسیژن است یا برای کمک به تنفس خود باید به دستگاه تنفس مصنوعی متصل شود، در یک وضعیت شوک قرار دارد. در این مواقع، دشواری در تنفس یا فعال شدن مکانیزم هایی برای محافظت از خود توسط بدن عادی است. با این وجود، در ذات الریه خاموش، عکس این شرایط صادق است. در برخی بیمارستان ها در آمریکا و برزیل، پزشکان با بیماران بسیاری مبتلا به ذات الریه خاموش که حال عمومی آنها خوب به نظر می رسید، مواجه شده اند. این در شرایطی بود که آزمایش سطوح اکسیژن خون یا تصویربرداری پرتو اکس از سینه به شناسایی بیماری در این افراد کمک کرده بود. (افت اکسیژن خون) بدون این که بیمار از آن آگاه باشد می تواند پیشرفت می کند و این مساله ای جدی است. در نتیجه، افراد بسیاری به طور ناگهانی با مرگ ناشی از عفونت کروناویروس مواجه شده اند. متاسفانه، پزشکان و دانشمندان همچنان توضیحی برای ذات الریه خاموش نیافته اند. برخی پزشکان بر این باورند که کروناویروس جدید با حمله به سلول های ریه موجب برخی تغییرات خاص می شود که ریه ها را همچنان قادر به دفع دی اکسید کربن ساخته، اما دریافت اکسیژن را دشوار می کند. غلظت بالای دی اکسید کربن است که موجب احساس کمبود هوا توسط مغز می شود. زمانی که دی اکسید کربن نسبتا به طور عادی دفع می شود، مغز نیز هیچ پیامی از کمبود اکسیژن دریافت نمی کند. فرضیه دیگر این است که هر فردی سطح تحمل متفاوتی برای سطوح اکسیژن خون دارد. این می تواند به معنای آن باشد که تشخیص پایین بودن اشباع اکسیژن به طور طبیعی در برخی افراد تا زمانی که به سطوحی خطرناک رسیده باشد، ممکن نیست. کارشناسان حتی فکر می کنند این ممکن است با توانایی ویروس برای ایجاد ترومبوز (لخته خون) مرتبط باشد. به هر ترتیب، نکته مهم این است که به خاطر داشته باشید ذات الریه خاموش وجود دارد. اگر نسبت به ابتلا به کروناویروس جدید مشکوک هستید، اندازه گیری سطوح اشباع اکسیژن خون توسط پزشک و حتی تصویربرداری پرتو اکس مواردی هستند که توصیه می شوند. اگر با فردی که به بیماری مبتلا بوده یا افرادی که در معرض خطر بیشتری برای ابتلا قرار دارند، در تماس بوده اید، انجام این آزمایش ها از اهمیت بیشتری برخوردار می شود. ------------------------------------"
فناوری,با اضافه شدن شرکت‌های تامین‌کننده قطعات باکیفیت همچون سونی، اینتل، AMD و... به جمع شرکت‌هایی که مجوز تجارت با هوآوی را از دولت ایالات متحده آمریکا دریافت کرده‌اند، هوآوی چشم‌اندازی روشنی را برای بازگشت پرسرعت به اوج در برابر خود می‌بیند. با اضافه‌شدن شرکت‌ «سونی» (Sony) به جمع شرکت‌های دارای مجوز از ایالات متحده آمریکا برای همکاری با هواوی تقریبا تمامی تامین‌کنندگان اصلی قطعات هواوی امکان همکاری مجدد با این شرکت را به دست آورده‌اند. این در حالی است که شرکت «کوآلکام» (Qualcomm) یکی از تامین‌کنندگان تراشه‌های گوشی همراه در دنیا نیز در آستانه دریافت مجوز همکاری با هواوی است. این نکات مثبت به همراه تغییر ریاست جمهوری آمریکا نوید بازگشت هواوی به دوران خوش گذشته را می‌دهد. جنگ تجاری آمریکا و چین باعث شده تا شرکت‌های متعددی در سراسر دنیا بین این جنگ تجاری گرفتار شوند. جنگی که آمریکا آن را برای متوقف کردن یا کاهش سرعت رشد اقتصاد و تکنولوژی در چین آغاز کرد. در این جنگ تجاری، ضرری که شرکت‌های مختلف دنیا از عدم همکاری با هواوی متقبل شدند به حدی بود که تقریبا همه‌ی آن‌ها با فشار به دولت آمریکا درخواست صدور مجوز همکاری مجدد با هواوی را ارائه کردند. تعدادی از این شرکت‌ها عبارتند از Intel، AMD، QUALCOMM، Sony، OmniVision و حتی گوگل که هر کدام به نوعی از شرکای بزرگ تجاری هواوی به حساب می‌آیند. تقریبا اغلب این شرکت‌ها در هفته‌های اخیر موفق به کسب مجوز لازم شده‌اند و تجارت با هواوی را از سر گرفته‌اند. شرکت‌های Intel و AMD به عنوان غول‌های تولید پردازنده در دنیا نخستین شرکت‌هایی بودند که این مجوز را دریافت کردند و هواوی همکاری با این شرکت‌ها را جهت تولید لپ‌تاپ‌های خود با قدرت ادامه می‌دهد. به تازگی شرکت‌های Sony و OmniVision نیز موفق به دریافت این مجوز شدند که هر دو، تولیدکننده‌های مهمی در حوزه سنسور دوربین گوشی‌های هوشمند هستند. با توجه به شرایط فعلی به نظر می‌رسد شرکت کوالکام که مدتی است درخواست مجوز داده، به زودی این مجوز را دریافت خواهد کرد و هواوی می‌تواند از چیپ‌ست‌های این شرکت نیز استفاده کند. وضعیت وخیم اقتصادی در دنیا و لزوم تجارت بیشتر بین‌المللی شرکت‌ها در دوران کرونا، شکست رییس جمهوری مستقر در امریکا و صدور مجوزهای مهم در چند هفته اخیر؛ عواملی هستند که چشم‌انداز روشن‌تری را برای هواوی نمایان می‌کنند.
فناوری,"ریچارد برانسون بنیانگذار شرکت فضایی ""ویرجین گلکتیک"" توانست پیش از ایلان ماسک و جف بزوس به رؤیای خود تحقق بخشیده و به عنوان اولین میلیاردر با فضاپیمای خود به فضا برود. در این سفر تقریبا یک ساعته برانسون و سایر اعضای این ماموریت کوتاه بی‌وزنی را تجربه کردند و از ده‌ها پنجره داخل کابین به زمین و فضا نگاه کردند."
ورزشی,در جدیدترین رنکینگ جهانی فوتسال، تیم ملی ایران در جایگاه ششم جهان و اول آسیا قرار دارد. به گزارش باشگاه خبرنگاران جوان، به نقل از سایت futsal ranking، تیم ملی فوتسال ایران در جدیدترین رنکینگ جهانی با کسب ۱۶۰۳ امتیاز در جایگاه ششم جهان و اول آسیا قرار دارد. ملی پوشان فوتسال ایران فاصله ۱۰ پله‌ای خود با تیم دوم قاره یعنی ژاپن ۱۳۶۸ امتیازی را حفظ کرده است. تیم ملی فوتیال تایلند هم پشت سر ژاپن در رتبه ۱۷ جدول رده بندی قرار دارد. تیم‌های قزاقستان و ایتالیا هم به ترتیب در جایگاه هفتم و هشتم رنکینگ جهانی پشت سر ایرانی‌ها قرار دارند.
ورزشی,از این بابت که مورد علاقه طرفداران پرسپولیس هستم و این حس را به من می‌دهند واقعا به خودم افتخار می کنم و این بزرگترین چیزی است که به آن دست پیدا کرده‌ام. به گزارش سایت باشگاه پرسپولیس، کاپیتان باتجربه پرسپولیس که اکنون با کسب هفت عنوان قهرمانی، پرافتخارترین بازیکن لیگ برتر محسوب می‌شود و در آستانه تصاحب جامی دیگر برای پررنگ کردن ویترین افتخاراتش قرار دارد، مدعی است که همواره از قبول پیشنهاد پرسپولیس به خود افتخار کرده و کسانی که او را از نزدیک می‌شناسند به خوبی از موضوع مربوط به عدم بازگشتش به پرسپولیس بعد از ماجرای بازگشت از قطر و ناراحتی از این بابت، آگاه هستند. در این بین اما ماجرای ادعای علیرضا منصوریان درباره اینکه او در آستانه انتقال به استقلال قرار داشت و او مانع از این اتفاق شده و سیدجلال را به نفت تهران آورده، بهانه گفتگوی ما با کاپیتان سرخ‌ها شد. کاپیتان پرسپولیس در ابتدای صحبت‌هایش درباره شرایط این تیم برای شروع دوباره رقابت‌ها گفت: شرایط خوبی را پشت سر می‌گذاریم و تمرینات و دیدارهای تدارکاتی مناسبی را برگزار کردیم که قطعا می‌تواند کمک خوبی در ادامه مسیر برای ما باشد. ما باید قدرتمند و با انگیزه بالا لیگ را بار دیگر شروع کنیم و در نهایت به آن چیزی که هدف اصلی‌مان برسیم. کار سختی پیش رو داریم و نباید به جدول و اختلاف امتیاز فکر کنیم و اگر همه چیز را تمام شده بدانیم با غافلگیری مواجه خواهیم شد. وی ادامه داد: خوشبختانه بازیکنان باتجربه‌ای در جمع ما حضور دارند و توانستند تا به اینجای فصل با همان انگیزه بالا برای رسیدن به موفقیت تلاش کنند و این راه را باید همچنان ادامه دهیم. مدافع سرخپوشان درباره محمد انصاری و مصدومیت این بازیکن نیز گفت: همه ما از این اتفاق ناراحت هستیم و محمد بداند که ما در کنارش حضور داریم و امیدواریم به خوبی از این مرحله عبور کند و بار دیگر با بازگشت به زمین موفق و پرتلاش ظاهر شود. سیدجلال با اشاره به حضور ابتدایی‌اش در پرسپولیس علیرغم پیشنهاد مالی بیشتری که از دیگر تیم‌ها و البته استقلال در سال 90 داشته، می‌گوید: در سال 90 که از سپاهان جدا شدم همه شاهد بودند که هم پیشنهادات زیادی داشتم و هم اینکه از نظر مالی خیلی بالاتر از پرسپولیس بودند. نیازی به این ندارم که این مسائل را بازگو کنم و بگویم که قلبم با پرسپولیس بود و قطعا همینطور بوده که راضی به این انتقال شده‌ام و به همین خاطر سپاهان را ترک کردم. هواداران خوشبختانه همه چیز را می‌دانند. طی تمام این مدتی که در تیم بودم تمام تلاشم را برای موفقیت داشتم و حتی در آن مقطع که اولین بار به پرسپولیس آمدم با قلبم این انتخاب را داشتم و نسبت به دیگر پیشنهادات بی توجه بودم. وقتی از سپاهان جدا شدم در جلسه با آقای رویانیان حاضر شدم و آنجا هم همه چیز خیلی زود به سمت نهایی شدن قرارداد پیش رفت. کاپیتان پرسپولیس درباره صحبت‌هایی که درباره رد پیشنهاد استقلال و توصیه منصوریان بعد از بازگشت از قطر به میان آمده گفت: بعد که از قطر برگشتم و با آقای نژادفلاح جلسه گذاشتم ولی هم کادر مدیریت تغییر کرده بود و همچنین آقای برانکو نظری روی حضورم در این تیم نداشتند. این موضوع باعث شد تا در نهایت علیرغم دیگر پیشنهاداتی که داشتم راهی نفت شدم و کارم را در کنار آقای منصوریان ادامه دهم. وقتی به تمرینات رفتم آقای منصوریان گفتند تصمیم خوبی گرفتی. تو پرسپولیسی هستی و باید برگردی. خوشبختانه علیرغم فصل سخت و پرفراز و نشیبی که داشتیم توانستیم نتایج خوبی بگیریم و البته فصل بعد این افتخار دوباره نصیبم شد تا بتوانم به پرسپولیس برگردم و کنار هواداران جشن‌های خوب و خاطره انگیزی را ثبت کنیم. جلال حسینی با اشاره به حضورش در پرسپولیس گفت: مطرح شدن این بحث خیلی خوب نیست چرا که هر بازیکنی ممکن است در یک دوره زمانی مورد توجه تیمی باشد و با توجه به شرایطی که در بازار نقل و انتقالات وجود دارد تصمیمی برخلاف میلش را بگیرد، همانطور که رفتنم به نفت تهران با توجه به آن شرایط بود. آن موقع درخواستی از سوی پرسپولیس نبود به نفت رفتم اما علیرغم اینکه این تیم پرطرفدار نبود تمام تلاشم را برای موفقیت این تیم انجام دادم. از زمانی که در پرسپولیس حضور پیدا کردم و تجربه بازی در پرسپولیس را چشیدم همه چیز برایم متفاوت بود. از این حیث که یک بازیکن چطور می‌تواند با هواداران در ارتباط باشد و آن عشقی که از آنها می‌گیرد چقدر می‌تواند به بازی‌اش کمک کند و باعث پیشرفت شود و دلگرم کننده باشد. از این بابت که مورد علاقه طرفداران پرسپولیس هستم و این حس را به من می‌دهند واقعا به خودم افتخار می کنم و این بزرگترین چیزی است که به آن دست پیدا کردم. خیلی بالاتر از جام‌ها برایم ارزشمند است و البته خوشحالم که در این میان توانستیم جام هم به اندازه کافی به دست بیاوریم و بعدها می‌توانم با مرور آنها بابت حضور در فوتبال احساس کنم که کاری از دستم بر می آمده را به بهترین نحو انجام داده‌ام.
سلامت,همه‌ ما تجربه ‌استرس را در مراحلی از زندگی‌مان داشته‌ایم. کنفرانس دادن جلوی تعداد زیادی از افراد، ملاقات دیگران برای اولین بار و امتحان از جمله مسائلی هستند که باعث بروز استرس در ما می‌شوند.     به گزارش خبرگزاری صدا و سیما؛ همه‌ ما تجربه‌ استرس را در مراحلی از زندگی‌مان داشته‌ایم. کنفرانس دادن جلوی تعداد زیادی از افراد، ملاقات دیگران برای اولین بار و امتحان از جمله مسائلی هستند که باعث بروز استرس در ما می‌شوند.   تجربه‌ کمی استرس شاید بتواند محرک ما برای تلاش بیشتر و داشتن عملکردی بهتر باشد، اما گاهی اوقات سطح استرس بیشتر از حالت طبیعی می‌شود و می‌تواند روی سلامت روحی و جسمی تأثیرات منفی بگذارد. یک مطالعه نشان داد که ۳۳ درصد از افراد بزرگسال گزارش کرده‌اند که دچار استرس بیش از حد هستند. در این مطلب تصمیم داریم شما را با علائم استرس آشنا کنیم. تا پایان مطلب با ما همراه باشید.     آکنه یکی از واضح‌ترین و رایج‌ترین علائم استرس است. بعضی از افراد عادت دارند زمانی که دچار استرس زیادی هستند، صورت خود را زیاد لمس کنند. این موضوع می‌تواند باعث پخش شدن باکتری و شکل‌گیری جوش و آکنه شود. چندین مطالعه هم به این نتیجه رسیده‌اند که جوش ممکن است با سطح بالای استرس در ارتباط باشد.   یک مطالعه به بررسی شدت استرس ۲۲ فرد قبل و بعد از امتحان پرداخت. نتایج این مطالعه نشان داد که بین سطح استرس ناشی از امتحان و شدت آکنه ارتباط وجود دارد.   در یک مطالعه‌ی دیگر روی ۹۴ نوجوان نشان داده شد که بین سطح بالاتر استرس و آکنه‌های بدتر، به‌ویژه در پسران ارتباط وجود داشت. جوش علل بالقوه‌ی دیگری هم دارد که از جمله‌ی آن‌ها می‌توانیم به تغییرات هورمونی، باکتری، تولید چربی اضافی و مسدود شدن منافذ اشاره کنیم.     بسیاری از مطالعات به این نتیجه رسیده‌اند که استرس می‌تواند منجر به سردرد شود. یک مطالعه روی ۲۶۷ فرد مبتلا به سردرد مزمن به این نتیجه رسید که در تقریبا ۴۵ درصد موارد، موقعیت‌های استرس‌زا در ابتلا به سردرد مزمن نقش داشتند. یک مطالعه‌ی بزرگ‌مقیاس نشان داد که افزایش شدت استرس با افزایش روز‌هایی که شرکت‌کنندگان در هر ماه سردرد را تجربه می‌کردند، در ارتباط بود.   یک مطالعه‌ی دیگر روی سربازان به این نتیجه رسید که این افراد زمانی که استرس داشتند، سردرد را تجربه می‌کردند. استرس دومین محرک رایج سردرد است. سایر محرک‌های رایج شامل کم‌خوابی، مصرف الکل و کم‌آبی بدن می‌شوند.     تجربه‌ی درد مزمن می‌تواند نتیجه‌ی افزایش سطح استرس باشد. یک مطالعه که روی ۳۷ نوجوان مبتلا به بیماری سلول داسی‌شکل انجام شد، نشان داد که افزایش استرس در روز با بیشتر شدن درد در همان روز در ارتباط بود.   سایر مطالعات نشان داده‌اند که افزایش سطح هورمون استرس به نام کورتیزول ممکن است با درد مزمن ارتباط داشته باشد. برای مثال، یک مطالعه به بررسی ۱۶ فرد مبتلا به کمردرد مزمن پرداخت. این مطالعه به این نتیجه رسید که سطح هورمون کورتیزول در بدن افرادی که درد مزمن داشتند، بیشتر بود.   یک مطالعه‌ی دیگر روی افراد مبتلا به درد مزمن نشان داد که این افراد سطح بالاتری از هورمون کورتیزول را داشتند که این موضوع از علائم استرس طولانی‌مدت است.   توجه داشته باشید که این مطالعات به رابطه‌ی بین استرس و درد مزمن پرداخته‌اند و سایر عوامل مؤثر در این زمینه را بررسی نکرده‌اند. علاوه بر این، مشخص نیست که استرس باعث درد مزمن می‌شود یا درد مزمن باعث استرس.     مریض بودن مکرر می‌تواند از علائم استرس باشد. استرس ممکن است روی سیستم ایمنی بدن تأثیر منفی بگذارد و شما را بیشتر مستعد ابتلا به عفونت‌ها کند. در یک مطالعه، ۶۱ فرد بزرگسال واکسن آنفولانزا زدند. سیستم ایمنی افرادی که استرس مزمن داشتند، واکنش ضعیف‌تری به واکسن نشان داد. این مسأله نشان می‌دهد که استرس ممکن است باعث تضعیف سیستم ایمنی بدن شود.   در یک مطالعه‌ی دیگر، ۲۳۵ فرد بزرگسال به دو گروه افراد دارای استرس زیاد و افراد دارای استرس کم تقسیم شدند. افرادی که استرس زیادی داشتند، در مقایسه با افراد دارای استرس کم، ۷۰ درصد بیشتر دچار عفونت‌های تنفسی شدند. به‌طور مشابه، یک بررسی روی ۲۷ مطالعه نشان داد که استرس با افزایش احتمال ابتلا به عفونت‌های تنفسی در ارتباط بود.   به مطالعات انسانی بیشتری برای پی بردن به رابطه‌ی پیچیده‌ی بین استرس و سیستم ایمنی نیاز است. هرچند زمانی که صحبت از سلامت سیستم ایمنی می‌شود، استرس فقط یکی از عوامل تأثیرگذار بر آن است.   ضعیف شدن سیستم ایمنی می‌تواند در نتیجه‌ی داشتن رژیم غذایی نامناسب، نداشتن فعالیت بدنی و ابتلا به بعضی از اختلالات مثل سرطان خون (لوسمی یا لوکمیا) باشد.     کم شدن سطح انرژی و بی‌خوابی می‌توانند از علائم استرس طولانی‌مدت باشند. به‌طور مثال، یک مطالعه روی بیش از ۲ هزار نفر به این نتیجه رسید که خستگی به‌شدت با افزایش سطح استرس در ارتباط است. استرس ممکن است خواب را مختل کند و باعث بی‌خوابی و در نتیجه کاهش سطح انرژی شود.   یک مطالعه‌ی کوچک به این نتیجه رسید که استرس کاری با افزایش خواب‌آلودگی و بی‌قراری در زمان خواب در ارتباط است. یک مطالعه‌ی دیگر روی بیش از ۲ هزار نفر به این نتیجه رسید که بیشتر قرار گرفتن در موقعیت‌های استرس‌زا با افزایش احتمال ابتلا به بی‌خوابی ارتباط داشت.   مطالعات این ارتباط را نشان می‌دهند، اما تأثیر سایر عوامل مهم در این زمینه را نادیده می‌گیرند. به مطالعات بیشتری لازم است تا بتوانیم به‌طور قطعی ادعا کنیم استرس می‌تواند مستقیما باعث کاهش سطح انرژی شود.   عوامل دیگری که ممکن است در کاهش سطح انرژی نقش داشته باشند شامل افت قند خون، داشتن رژیم غذایی نامناسب یا ابتلا به کم‌کاری تیروئید می‌شوند.     مشکلات گوارشی مثل اسهال و یبوست هم می‌توانند از علائم استرس محسوب شوند. برای مثال، یک مطالعه به بررسی بیش از ۲ هزار کودک پرداخت که در معرض موقعیت‌های استرس‌زا بودند. نتایج نشان داد که احتمال ابتلا به یبوست در این کودکان بیشتر بود.   استرس ممکن است افرادی که دچار اختلالات گوارشی مثل بیماری روده‌ی التهابی (IBD) هستند را تحت تأثیر قرار دهد. در یک مطالعه نشان داده شد که تجربه‌ی استرس زیاد روزانه با افزایش مشکلات گوارشی در ۱۸۱ خانم مبتلا به بیماری التهابی روده در ارتباط بود.   علاوه بر این، یک تحلیل روی ۱۸ مطالعه که نقش استرس روی بیماری التهابی روده را بررسی کرده بودند به این نتیجه رسید که بین استرس و علائم گوارشی ارتباط وجود دارد. با این حال به مطالعات بیشتری برای پی بردن به نحوه‌ی اثرگذاری استرس روی دستگاه گوارشی نیاز است.   در نظر داشته باشید که بسیاری از عوامل دیگر از جمله رژیم غذایی، کم‌آبی بدن، سطح فعالیت بدنی، عفونت یا مصرف بعضی از دارو‌ها هم می‌توانند باعث مشکلات گوارشی شوند.     افزایش یا کاهش اشتها از جمله رایج‌ترین علائم استرس محسوب می‌شود. ممکن است متوجه شده باشید که زمانی که استرس دارید، هیچ اشتهایی ندارید یا اشتهایتان بیشتر می‌شود.   یک مطالعه روی دانشجویان به این نتیجه رسید که ۸۱ درصد از دانشجویان گزارش کردند که زمانی که استرس دارند، دچار تغییر در اشتها می‌شوند. از این تعداد، ۶۲ درصد از افراد افزایش اشتها و ۳۸ درصد هم کاهش اشتها را تجربه کردند.   در یک مطالعه روی ۱۲۹ نفر نشان داده شد که مواجهه با استرس با غذا خوردن بدون احساس گرسنگی در ارتباط بود. تغییر در اشتها زمانی که استرس دارید ممکن است روی وزنتان هم تأثیر بگذارد. برای مثال، یک مطالعه روی بیش از هزار نفر به این نتیجه رسید که استرس با افزایش وزن در افراد مبتلا به چاقی مفرط ارتباط داشت.   اگرچه این مطالعات نشان می‌دهند که بین استرس و تغییر در اشتها یا وزن ارتباط وجود دارد، با این حال به تحقیقات بیشتری در این زمینه نیاز است. از جمله سایر علل احتمالی تغییر اشتها می‌توانیم به مصرف بعضی از داروها، تغییرات هورمونی یا مشکلات روانی اشاره کنیم.     بعضی از مطالعات عنوان می‌کنند که استرس مزمن ممکن است منجر به افسردگی شود. یک مطالعه روی ۸۱۶ خانم مبتلا به افسردگی شدید به این نتیجه رسید که شروع افسردگی به‌طور قابل توجهی با استرس حاد و مزمن در ارتباط بود. یک مطالعه‌ی دیگر روی ۲۴۰ فرد بزرگسال نشان داد که سطح بالای استرس منجر به بروز علائم افسردگی در این افراد شد.   علاوه بر این، یک مطالعه روی ۳۸ فرد که افسردگی غیرمزمن داشتند به این نتیجه رسید که موقعیت‌های استرس‌زا به‌طور قابل‌توجهی با تجربه‌ی افسردگی مرتبط بودند. به یاد داشته باشید که مطالعات به این ارتباط پی برده‌اند، اما این موضوع ضرورتا بدین معنی نیست که استرس باعث افسردگی می‌شود. به تحقیقات بیشتری درباره‌ی نقش استرس روی شکل‌گیری افسردگی نیاز است.   سایر عوامل تأثیرگذار بر افسردگی به غیر از استرس شامل سابقه‌ی خانوادگی، سطح هورمون‌ها، محرک‌های محیطی و حتی مصرف بعضی از دارو‌ها می‌شود.     افزایش ضربان قلب هم یکی دیگر از علائم استرس زیاد به شمار می‌رود. یک مطالعه به این نتیجه رسید که ضربان قلب در موقعیت‌های استرس‌زا به‌طرز چشمگیری افزایش پیدا می‌کند. یک مطالعه‌ی دیگر روی ۱۳۳ نوجوان به این نتیجه رسید که شرکت‌کنندگان زمانی که فعالیت‌های استرس‌زا انجام می‌دادند، افزایش ضربان قلب را تجربه می‌کردند.   به‌طور مشابه، یک مطالعه دیگر روی ۸۷ دانش‌آموز به این نتیجه رسید که بین انجام فعالیت‌های استرس‌زا و افزایش ضربان قلب و فشار خون ارتباط وجود دارد. نکته‌ی جالب این است که پخش کردن موسیقی هنگام انجام فعالیت به جلوگیری از این تغییرات کمک کرد.   افزایش ضربان قلب ممکن است در نتیجه‌ی موارد دیگری از جمله مصرف زیاد نوشیدنی‌های حاوی کافئین یا ابتلا به عارضه‌هایی مثل بیماری‌های تیروئید، فشار خون بالا یا بعضی از مشکلات قلبی رخ دهد.     مواجهه با استرس می‌تواند منجر به تعریق شدید شود. یک مطالعه‌ی کوچک روی ۲۰ فرد مبتلا به اختلال «هایپرهیدروز» (تعریق بیش از حد) میزان استرس شرکت‌کنندگان طی روز را بررسی کرد. نتایج این مطالعه نشان داد که استرس و ورزش کردن به‌طرز چشمگیری تعریق را افزایش دادند.   یک مطالعه‌ی دیگر روی ۴۰ نوجوان به این نتیجه رسید که مواجهه با استرس با افزایش تعریق و بوی آن همراه بود. تعریق زیاد همچنین می‌تواند در نتیجه‌ی اضطراب، ابتلا به بیماری‌های تیروئیدی یا مصرف بعضی دارو‌ها رخ دهد.     ریزش روزانه‌ی چند تار مو طبیعی است، چون به مرور زمان فولیکول‌های قدیمی مو با فولیکول‌های جدید جایگزین می‌شوند. استرس می‌تواند باعث ریزش موی شدید شود. در حقیقت استرس شدید باعث می‌شود سیستم ایمنی بدن به فولیکول‌های مو حمله کنند که این موضوع ریزش مو را در پی دارد.   اگر دچار ریزش موی ناشی از استرس شده‌اید، باید سعی کنید با تکنیک‌های موجود سطح استرس خود را کاهش دهید. زمانی که استرستان برطرف شود، رشد موهایتان به حالت عادی برمی‌گردد.     اگر به‌طور ناگهانی دچار برآمدگی‌های قرمز همراه با خارش شده‌اید، علت این موضوع می‌تواند استرس باشد. زمانی که بدن (برای مدت زمان کم یا طولانی) استرس زیادی را تجربه می‌کند، سیستم ایمنی ضعیف می‌شود و بدن برای مبارزه با بیماری‌ها شروع به ترشح هیستامین می‌کند.   اگر استرس برطرف نشود، دچار کهیر می‌شوید. زمانی که سیستم ایمنی ضعیف شود، پوست می‌تواند توسط چیز‌هایی مثل صابون، سرما یا گرما، لوسیون و مواد شوینده‌ی لباس که هیچ‌وقت به آن‌ها حساس نبوده، تحریک شود. برای درمان این عارضه، یک حوله‌ی مرطوب خنک را روی ناحیه‌ی مدنظر بگذارید. اگر کهیر برطرف نشد، آنتی‌هیستامین مصرف کنید.
حوادث,تصادف وانت نیسان و پراید در محور اهواز به سوسنگرد ۲ کشته و ۴ مصدوم بر جای گذاشت. به گزارش فارس، ظهر امروز تصادف وانت نیسان و پراید در محور اهواز سبب بروز حادثه شد. بر اساس گزارشات عینی دو مسافر در این تصادف جان خود را از دست داده و 4 نفر نیز مصدوم شده‌اند که توسط نیروهای اورژانس به نزدیک‌ترین مرکز درمانی انتقال یافتند.
سلامت,محققان دانشگاه برکلی کالیفرنیا با آزمایش روی موش‌ها دریافتند رقیق کردن پلاسمای خون موجب رفع علایم پیری و جوان شدن بافت‌ها می‌شود. به گزارش ایرنا از پایگاه خبری ساینس‌، محققان در سال ۲۰۰۵ میلادی توانستند با ساخت جفت‌های پیوسته از موش‌های پیر و جوان به گونه‌ای که خون و اندام‌های مشترک داشته باشند، بخشی از آثار پیری را در موش‌ها از بین ببرند. اکنون در این تحقیقات مشخص شد با جایگزین کردن نیمی از پلاسمای خون با مخلوطی از سرم نرمال سالین و آلبومین، بدون نیاز به انتقال خون موش‌های جوان به موش‌های پیر می‌توان آثار پیری را در مغز، کبد و عضلات آن‌ها از بین برد. در این شیوه، آلبومین جایگزین پروتئین‌های موجود در پلاسمای خون می‌شود. به اعتقاد محققان، اثر جوان کننده این شیوه در مقایسه با جفت‌سازی و انتقال خون، بسیار بیشتر است و می‌تواند رویکرد کلی تحقیقات را از جایگزینی خون پیر و جوان به سوی پاکسازی خون و حذف ترکیبات و عوامل مضر و مرتبط با پیری از آن، تغییر دهد. در واقع به گفته محققان، برای رفع آثار پیری نیازی به جایگزینی خون نیست، بلکه تنها رقیق کردن آن کافی است. در بدن انسان می‌توان ترکیبات پلاسمای خون را با استفاده از یک روش بالینی موسوم به تبادل درمانی پلاسما (therapeutic plasma exchange) تغییر داد. این روش به منظور درمان برخی از بیماری‌های خودایمنی، مورد تایید سازمان غذا و داروی آمریکا قرار گرفته است. اکنون محققان در حال بررسی آثار تبادل پلاسمای دست‌ورزی شده بر وضعیت کلی سلامت افراد سالخورده و همچنین شناسایی راهکار جدید برای درمان بیماری‌های مرتبط با پیری از جمله از بین رفتن عضلات، انحطاط عصبی، دیابت نوع ۲ و برهم خوردن تعادل سیستم ایمنی با استفاده از این روش هستند.
سلامت,عضو هیئت علمی دانشگاه علوم پزشکی دانشگاه شهید بهشتی گفت: سرطان‌های سر و گردن در دهه‌های چهارم تا ششم زندگی شیوع بیشتری دارند. به گزارش مهر، دکتر نوید احمدی روزبهانی روز شنبه در نشست خبری سومین سمینار علمی تومورهای سر و گردن که قرار است در روزهای ۱۹ و ۲۰ مرداد ۹۶ در بیمارستان میلاد برگزار شود گفت: در سمینار امسال تمرکز بر تومورهای ناحیه سر و گردن است. دبیر هیئت علمی دانشگاه علوم پزشکی دانشگاه شهید بهشتی با بیان این مطلب که تومورهای سر و گردن شامل تمامی سرطان‌های ناحیه گردن و سر به غیر از مغز و کره چشم می‌شود، خاطرنشان کرد: در سمینار امسال تومورهای مجاری هوایی و گوارشی که در ناحیه سر و گردن اتفاق می‌افتد، مورد بحث وبررسی قرار می‌گیرد. وی با اعلام اینکه میزان شیوع سرطان‌های سر و گردن یک در ۱۰۰ هزار نفر است گفت: این آمار به صورت جهانی بوده و کشور ما را نیز شامل می‌شود. احمدی روزبهانی با بیان اینکه سرطان حنجره در دهه چهارم تا ششم زندگی بیشتر شایع است اظهار داشت: علائم این سرطان به صورت اختلال در تکلم و گرفتگی صدا بروز می‌کند و در مرحله پیشرفته بیماری می‌تواند مشکلاتی در بلع غذا نیز به وجود بیاورد. دبیر هیئت علمی دانشگاه علوم پزشکی دانشگاه شهید بهشتی با تأکید بر ضرورت تشخیص زودهنگام علائم سرطان‌ها برای موفقیت در درمان آنها تصریح کرد: افرادی که در سن شیوع این نوع سرطان‌ها قرار دارند در صورتی که با علائم مورد نظر مواجه شدند می‌بایست به دقت مورد معاینه و بررسی پزشکان قرار گیرند. احمدی روزبهانی افزود: افرادی که دچار اختلال در تکلم شده و به درمان‌های معمول پاسخ نمی‌دهند باید به عنوان موارد مشکوک بیشتر مورد توجه پزشکان قرار گیرند. وی ادامه داد: افراد جوان که دچار گرفتگی صدا بیش از دو هفته می‌شوند نیز می‌بایست نسبت به علائم بیماری خود حساس بوده و پزشکان نیز در معاینات آنها دقت کافی را برای تشخیص بیماری داشته باشند. در ادامه دکتر مهدی خواجوی رئیس سومین سمینار تومورهای سر و گردن نیز با عنوان این مطلب که شایع‌ترین سرطان‌ها نیز از درمان پذیری بالایی برخوردارند گفت: این در حالی است که سرطان‌ها را در مراحل اولیه تشخیص بدهیم. وی افزود: توده‌ای که در ناحیه وسط گردن و روی محل غده تیروئید به وجود می‌آید می‌تواند شایع‌ترین علامت سرطان تیروئید باشد. همچنین دکتر محمود رضا فیاض مدیرعامل بیمارستان میلاد نیز در این نشست خبری اظهار داشت: مرکز تحقیقات سرطان بیمارستان میلاد به عنوان اولین محل غیر دانشگاهی در کشور توانسته از وزارت بهداشت مجوز بگیرد. همچنین مجوز مرکز تحقیقات تروما و جراحی زانو را نیز از وزارت بهداشت دریافت کردیم. دکتر حسین یحیی‌زاده متخصص رادیوتراپی و آنکولوژی در ارتباط با رابطه آلودگی هوا و سرطان‌ها نیز گفت: هیچ مطالعه معتبری وجود ندارد که ارتباط مستقیمی بین آلودگی هوا و سرطان‌ها را نشان بدهد. در ادامه احمدی روزبهانی در ارتباط با موضوع درمان قطعی سرطان‌ها تصریح کرد: نظر قطعی در مورد درمان سرطان وجود ندارد بلکه آنچه مورد توجه است بقای بیماران سرطانی است. وی توضیح داد: بقای ۵ ساله و ۱۰ ساله بیماران موضوعی است که بعد از درمان آنها مورد توجه است به طوری که در مورد بقای ۵ ساله بیماران سرطانی در ایران آمار ما قابل مقایسه با جها ن است. احمدی روزبهانی خاطرنشان کرد: در حال حاضر هیچ ضرورتی برای ارجاع بیماران دچار سرطان‌های سر و گردن برای درمان به خارج از کشور وجود ندارد.
سیاسی,دبیرکل حزب موتلفه اسلامی گفت: درصدد وفاق حداکثری هستیم لیکن دوستان شورای ائتلاف نیروهای انقلاب گفتند حاضر نیستیم با مجموعه شما باشیم؛ آنها در انتخابات ریاست جمهوری در پی نامزدی هستند که خودشان قبول دارند. «اسدالله بادامچیان» روز جمعه در گفت و گو با ایرنا با متفاوت دانستن نظام حزبی در ایران با تحزب در نظام‌های غیر اسلامی گفت: حزب جمهوری اسلامی با بودن شهید بهشتی و تایید امام (ره) و چند حزب دیگر کنارش، هنگام انتخابات تک حزبی عمل نمی‌کرد. ما در انتخابات دنبال این نبودیم که نامزدهای حزب منحصرا پیروز شوند. شهید بهشتی در سخنرانی معروف خود سه روز قبل شهادت، می‌گوید اینکه بگوییم فقط حزب ماست که خوب است و اعضای ما هستند که بهترین‌ها هستند و برای هر کار، فقط افراد ما برترین‌ها هستند؛ این تفکر و تحزب طاغوتی است و چه بهتر که چنین طاغوتی در کشور اسلامی نباشد. دبیرکل حزب موتلفه اسلامی ادامه داد: حزب خدامحور برای مسوولیت‌ها بررسی می‌کند که چه فردی افضل، شایسته‌تر و بهتر و ارجح است تا او را معرفی می‌کند. پیامبر (ص) می‌فرماید که هر فردی خود را میان مسلمانان جلو بیندازد در حالی که می‌بیند که از او افضل و شایسته‌تر وجود دارد، خائن به خدا و رسول (ص) و مومنین است. وقتی به شهید رجایی گفتیم در شورای مرکزی حزب جمهوری اسلامی برای نخست وزیری نامزد شود، گفت که باید بگردیم ببینیم از من بهتر وجود دارد؟ بنابراین حزب واقعی اسلامی، در پی معرفی شایسته‌ترها برای هر مسوولیت است ولو عضو حزب نباشد. بادامچیان عنوان کرد: این فرهنگ باعث شده از اول انقلاب تاکنون، در انتخابات معمولا در مجموعه خط ارزش گرای انقلاب اسلامی به شکل جمعی حرکت کنیم. نظر ما این بوده که برای گزینش نامزدها به شکل جمعی تصمیم گیری شود. این فعال اصولگرا درباره رویکرد حزب موتلفه در انتخابات ۲۸ خرداد ۱۴۰۰ ریاست جمهوری گفت: نظر حزب موتلفه این است که با حفظ وحدت و احترام به همه سلیقه‌ها در انتخابات حاضر شود. اگر هر فردی خواست خودش را مطرح کند. در انتخابات ریاست جمهوری همه افرادی که خود را مطرح می‌کنند، حزب موتلفه اسلامی با آنها مخالفتی نمی‌کند. چون این حق قانونی هر فرد هست نیازی به مخالفت نیست. وی افزود: طبق قانون اساسی تشخیص احراز یا رد صلاحیت برعهده شورای نگهبان است. بنابراین اگر ۵۰ نامزد ریاست جمهوری داشته باشیم چه اشکالی دارد که خود را مطرح کنند تا مردم آنها را بشناسند؟ در نهایت این دیگر وظیفه کارگردان‌ها و احزاب سیاسی است تا از میان آنها اصلح و ارجح را برای گام دوم انقلاب و برای ایجاد تمدن نوین، جامعه نمونه و دولت کریمه اسلامی برگزینند و برترین فرد نیز معمولا یک نفر است. بادامچیان افزود: ما از اول انقلاب با جامعه روحانیت مبارز و جامعه مدرسین و حزب جمهوری اسلامی و همه گروه‌های گوناگون و حتی سازمان مجاهدین انقلاب تشکیل جلسه می‌دادیم. در انتخابات مجلس یازدهم باز هم جامعه روحانیت و موتلفه و همه جمع شدیم. در این چارچوب باردیگر روحانیت در صدد وفاق حداکثری است و لیکن دوستان شورای ائتلاف نیروهای انقلاب گفتند حاضر نیستیم با مجموعه شما باشیم! وی یادآور شد: فرق شورای ائتلاف با شورای وحدت این است که شورای وحدت می‌گوید در انتخابات شوراها خود استان تصمیم بگیرد اما دوستان شورای ائتلاف می‌گویند خیر، همه باید زیر نظر ۹ نفر منصوب ما فعالیت کنند. درباره انتخابات ریاست جمهوری آنها در پی نامزدی هستند که خودشان قبول دارند. عضو شورای وحدت ادامه داد: معتقدم نباید مانع شخصیت‌هایی که برای ریاست جمهوری تبلیغ و خودشان را مطرح می‌کنند شد. این حق قانونی آنهاست نمی‌توانیم به کسی بگوییم حق نداری بیایی. نامزدها برای احراز صلاحیت در شورای نگهبان مطرح می‌شوند و معمولا شورا چند رجل سیاسی- مذهبی را برای انتخابات به مردم معرفی می‌کند و رییس جمهوری با رای مردم از میان آنان انتخاب می‌شود. بادامچیان در پاسخ به این پرسش که «احتمال دارد میرسلیم گزینه شورای وحدت و قالیباف نامزد شورای ائتلاف برای انتخابات ریاست جمهوری باشد» پاسخ داد: «در عالم سیاست هر نوع احتمالی وجود دارد ممکن است بشود یا نشود و احتمال دارد هیچکدام نشود.» دبیر کل حزب موتلفه اسلامی درباره احتمال لیست مجزای موتلفه برای شورای شهر تهران، گفت: موتلفه با افراد در حال تماس و بحث است و براساس شاخص‌ها افراد اصلح و ارجح و شایسته را به جمع شورای وحدت معرفی می‌کند و امیدوارم به نتیجه برسد. درباره ارائه فهرست‌های دیگر نمی‌توان آینده نگری کرد. گاهی مواقع کار که به مصداق‌ها می‌رسد اختلاف به وجود می‌آید و برخی تصور می‌کنند مطلوب آنها باید باشد یا خودشان مطرح باشند. ولی برخی از مواقع همه با هم وحدت می‌کنند. وی درباره آسیب شناسی شورای ائتلاف نیروهای انقلاب گفت: مصوبه شورای مرکزی موتلفه این است که تلاش کنیم وحدت برقرار شود. ما علیه دوستان موضع گیری نمی‌کنیم. موضع منفی از من نمی‌توانید در بیارید. دعوت می‌کنیم تا همه با هم باشیم. تلاش می‌کنیم بتوانند با هم به وحدت برسیم حتی اگر به وحدت ساختاری نرسیدیم دست‌کم به وحدت در مصادیق برسیم. بادامچیان درباره طرح انتخاباتی مجلس یازدهم درباره اصلاح انتخابات ریاست جمهوری و مخالفتش با تعیین شرط سنی برای نامزدهای رییس جمهوری، گفت: خبرگان قانون اساسی و افرادی چون شهید بهشتی برای نامزد ریاست جمهوری سنی تعیین نکردند. زیرا در این باره معیار سن نیست که شرط سنی ۴۰ تا ۷۰ سال گذاشته شود، بلکه توانمندی باید سنجیده شود. دبیرکل حزب موتلفه ادامه داد: وقتی انقلاب سال ۵۷ پیروز شد امام (ره) ۷۸ ساله بودند، لابد مطابق معیار این طرح، ایشان اگر می‌خواستند رییس جمهوری شوند، نمی‌توانستند؟ اگر زمانی نامزد ریاست جمهوری توان جسمی ندارد در این باره حرفی نیست اما اگر توانایی لازم را دارد سن مطرح نیست. پیامبر اسلام (ص)، اسامه بن زید را در ۱۹ سالگی فرمانده کرد و فرمود لعن الله من تخلف عن جیش اسامه. یا در دوره خودمان شهید زین‌الدین؛ آیا چنین افرادی را نباید به خاطر سن در مقام فرماندهی قرار دهند؟ بادامچیان تاکید کرد: یکی از مشکلات مجلس یازدهم به‌رغم اینکه آدم‌های خوب و انقلابی هستند این است فقط یک تیم کار می‌کند. بنابراین تیمی که در مسوولیت‌های مجلس چیدند همه از خودشان بود. این حرکتی است که نوع بد آن باند می‌شود که شهید بهشتی، باندها و شخصیت‌زدگی را برای کشور خطرناک می‌دانست. این باندبازی در نوع خوبش می‌شود یک گروه آدم‌های خوب که با هم جمع شدند و به هیچکسی راه نمی دهند. وی درباره مجلس یازدهم افزود: این مجلس در نگاه کلان در مسیر گام دوم است یعنی مجموعه نمایندگان در خط انقلاب هستند اما در همین مجلس «متاسفانه مجموعه ای از دوستان خوب می‌گویند که همه کار باید فقط در اختیار تیپ ما باشد. این باعث شده که دچار مشکل شدند.» بادامچیان درباره استفاده حداکثری حزب موتلفه از همه ظرفیت‌ها گفت: بر فرض یک موتلفه‌ای رییس جمهوری شد؛ آیا باید اصلاح طلبان را بریزد دور؟ چرا؟ بهتر است آنها را در جایی بگذارد که به درد مملکت بخورند. بله، «بزنگاه» را نمی‌توان دست آنان داد چون سلیقه‌ها متفاوت است. او نمی‌تواند جناب آقای جهانگیری را معاون خود بگذارد. روشن است و هیچ رییس جمهور موتلفه‌ای نمی‌تواند جهانگیری را معاون خود بگذارد. اما جهانگیری می‌تواند یک تاسیسات بزرگ را خوب اداره کند؟ و اگر می‌تواند چرا نباید از او استفاده شود؟ بگوییم چون اصلاح طلبی برو. وی اظهار کرد: رقابت میان دیدگاه‌های مختلف امری طبیعی است. اما در جایی که به مصلحت عام، نظام و تکلیف دینی است باید به وحدت برسیم. اینکه چه فردی باید در این مسوولیت باشد و بقیه به نفع او کنار بروند تکلیف شرعی، ملی و سیاسی است. حالا این شخص اگر از یک حزب مثل موتلفه به مردم معرفی شد و سوابق، کار، انقلابی بودن، سلامت، پاکی، صداقت، توانمندی در جمع آوری همه نیروها و نگاه باز آن فرد ملاحظه شد و دیدند بهتر از بقیه است اگر به نفع او کنار بروند خیلی بهتر است از اینکه فردی بدون پشتوانه تشکیلاتی و مردمی و تنها به خاطر شخصیت خودش مطرح باشد. بادامچیان افزود: وقتی فردی انتخاب شد همه باید با او همراهی کنند نه مثل غربی‌ها که تمام تلاش حزب رقیب این است فرد منتخب را پایین بکشد تا جای او را بگیرد. باید همه با هم کمک کنند تا آن فرد و حزب کار خود را تا پایان دوره قانونی‌اش خوب انجام دهد. موتلفه اسلامی با دولت‌هایی که سرکار آمده‌اند حتی آنهایی که با مشی موتلفه سازگار نبودند برخورد منفی نداشته است. این تفاوت ما و دیگران است و نسل جوان ما اگر به این تفاوت دقت کند کارها برایش خیلی آسان می‌شود. وی درباره موازی بودن کار شورای ائتلاف نیروهای انقلاب و شورای وحدت در جریان اصولگرایان، گفت: شورای وحدت مجموعه‌ای است که با دعوت روحانیت مبارز از نزدیک به چهل و چند حزب تشکیل شده است و سیاست خاص خود را دارد. مثلا سیاست شورای وحدت در انتخابات شوراها این است که استان‌ها در انتخاب نامزدهای محلی استقلال داشته باشند. ما هم در موتلفه هم همین نظر را داریم. زیرا دلیلی ندارد در تهران بنشینیم و بگوییم مثلا در چابهار چه فردی عضو یا رییس شورای شهر شود؟ عضو شورای وحدت گفت: نمی‌شود همه با هم یکی شوند زیرا «خُلِقَ الِانسانَ بِالتَفاوُت». خدا انسان‌ها را متفاوت آفریده است. انسان‌ها قالبی نیستند که در کارخانه بشود آنها را قالب زد؟ در این سال‌ها در صحنه سیاسی یک نگاه منفی داشتیم که خود را حق می‌پنداشت. همه چیز را سفید و سیاه مطلق می‌کرد. یک نگاه هم این است که کشور برای همه است و همه با سلیقه‌های مختلف در کنار هم باید زندگی کنند. غیر از افرادی که خلاف و توطئه کردند و راه اجنبی را رفتند، دلیلی ندارد با سایرین برخوردی صورت گیرد. بادامچیان افزود: «در موتلفه هیچوقت معتقد نبودیم که باید اصلاح طلبان حذف شوند. معتقد بودیم آنها باید خود را تصحیح کنند اما اصلاح طلبان که آمدند دیگران را حذف کردند؛ در دوم خرداد چند هزار مدیر را حذف کردند و گفتند که شما پیام دوم خرداد را نفهمیدید. » به آنها گفتم این کار را نکنید. بگویید آمدیم حکومت را خودمان می‌خواهیم اداره کنیم و تنها هم ما هستیم که جامعه مدنی را می‌توانیم اجرا کنیم. آنها چنان بد کار کردند که در دوره بعد احمدی‌نژاد با شعارهایش برنده شد. این فعال اصولگرا ادامه داد: دوره اول ریاست جمهوری احمدی‌نژاد بد نبود. او با همه کار کرد ولی در «دور دوم افتاد به این موضوع که مرد هزار سوم است و دنیا حول احمدی‌نژاد شدن می‌گردد و در این ذهنیت رفت. هر فردی در نظام جمهوری اسلامی که تحت ولایت فقیه که آزادی بخش است این کارها را بکند به هیچ جا نمی‌رسد» ایرانی‌ها خیلی باهوش هستند دقیقا می‌فهمند که چه فردی برای آنان کار می‌کند و چه فردی به قدرت رسیده و در پی انحصارطلبی است تا همه قدرت دست خود و یارانش باشد. بادامچیان تاکید کرد: امام (ره) می‌فرمایند که مردم ولی نعمت هستند و انقلاب و حتی رییس جمهوری برای همه است و باید از همه نیروها استفاده کرد. چندین بار به رییس جمهوری گفتیم که هیچ انتظاری نداریم اما معتقدیم اگر می‌خواهید موفق شوید باید همه نیروها را به کار بگیرید. دبیرکل حزب موتلفه خاطرنشان کرد: رجایی که عضو موتلفه بود نیامد بگوید، کابینه باید تمام موتلفه‌ای باشد. او افراد مناسب را پیدا و انتخاب کرد. مهم این است کسانی که سرکار می‌آیند بدانند انقلاب، کشور و ملت برای همه است و برای همه عمل کنند نه برای باند خودشان. دبیر کل حزب موتلفه اسلامی درباره شکل گرفتن دو طیف انقلابی و اصولگرا و بی‌نصیب ماندن اصولگرایان سنتی چون میرسلیم و یزدی‌خواه از مناصب مجلس یازدهم، یادآور شد: سنتی و غیرسنتی، انقلابی و غیرانقلابی نداریم همه به جبهه اصولگرایی تعلق داریم مگر اصلاح طلبان خودشان را غیرانقلابی می‌دانند؟ کدام جریان خودش را انقلابی نمی‌داند؟ همین آقای صادق زیباکلام هم خودش را انقلابی می‌داند اما می‌گوید انقلابی کسی است که من می‌گویم. زیباکلام ۴۰ روز با من در کمیته مشترک ضدخرابکاری در زندان انفرادی بود. بادامچیان ادامه داد: وقتی وارد سلول انفرادی شدم دیدم زیباکلام آنجاست و با هم گپ زدیم. به دلیل کثرت مبارزان بازداشت شده در زمان طاغوت، انفرادی ما گاهی ۱۳ تا ۱۴ نفره می‌شد. یکشب در انفرادی با زیباکلام و دو تا سه نفر دیگر نشسته بودیم آمدند ۲ نفر را بردند. زیباکلام چون قبل از من آنجا بود، گفت که مثل اینکه امشب همه را می‌برند احتمال دارد شما تنها بمانید نگران نباشید. گفتم نگران نیستیم! زندان است دیگر و انسان نیز باید زندان را تحمل کند. این مبارز علیه نظام ستمشاهی یادآور شد: در این گیر و دار در باز شد و یکی یکی به داخل آمدند و ۱۲ نفر شدیم. شب که می‌خواستیم بخوابیم مجبور شدیم به پهلو بخوابیم و کسی نمی‌توانست طاق باز بخوابد. دو تا رو به هم و دو تا پشت به هم. نصف شب رسولی و منوچهری آمدند در باز نمی‌شد. زیباکلام پشت در بود. گفتند که این چه وضعش است، زیباکلام پاسخ داد ما باید از شما بپرسیم که این چه وضعش است! مگر ماهی ساردین هستیم که ما را اینگونه بغل هم چیدید. بادامچیان اضافه کرد: زیباکلام هنگام بازداشت جزو کنفدراسیون دانشجویی در اروپا بود و فرد مذهبی و اهل نماز و روزه بود. اما در عین حال ذهنیت روشنفکرمابی داشت الان هم همینطور است. او چون در تظاهرات کنفدراسیون شرکت کرده بود. پس از بازگشت به ایران بازداشت شده بود. مامور ساواک در کنفدراسیون فعالیت‌های سیاسی‌اش را گزارش کرده بود. البته دانشگاهی که در لندن او در آن درس می‌خواند از او حمایت کرد. وی با خنده گفت: حالا آدمی مثل زیباکلام و با این طرز فکر آمده پشت تلویزیون از رضاخان حمایت می‌کند! خسرو معتضد بسیار کارآزموده و مطلع است. و زیباکلام را متوجه اشتباهات تاریخی و سیاسی کرد. ان‌شاء الله متوجه شود. بادامچیان در ادامه سخنانش با ذکر خاطره دیگر، گفت: استادی در دوره دکتری داشتیم که تحصیل کرده انگلیس بود و معمولا سر کلاس از عیاشی خود در لندن می‌گفت و علیه نظام جمهوری اسلامی سر کلاس دانشگاه آزاد اسلامی حرف می‌زد. من را با سوابق و مبارزات و عضویت در حزب موتلفه می‌شناخت. وی افزود: آن استاد یک روز پرسید که سوالی دارم جواب من را می‌دهی؟ پرسید که من در هر جلسه درس، موردی علیه انقلاب می‌گویم از اینکه اینجوری حرف می‌زنم ناراحت نمی‌شوید؟ گفتم شما نظرت را می‌گویی، مگر چه می‌شود؟ گفت شما زندان رفتید و طرفدار نظام هستید؛ چگونه این حرف‌ها را تحمل می‌کنی؟ این فعال اصولگرا ادامه داد: از آن استاد پرسیدم که برای چی شکنجه شدیم؟ برای اینکه در مملکت آزادی، استقلال و جمهوری اسلامی برقرار شود. وقتی یک استاد دانشگاه با انقلاب همراه نیست و درس می‌دهد، حقوق خوب و فرصت مطالعاتی می‌گیرد، کتابش هم چاپ می‌شود و ۱۰، ۱۵ سال است سرکلاس آزادانه این حرف ها را می زند، همسرش هم تدریس می‌کند، زندگی مرفه و ویلای شمال هم دارد و آزادانه علیه نظام حرف می‌زند معلوم می‌شود که به هدف خود که آزادی است رسیده‌ایم و آن را حفظ کرده‌ایم. بادامچیان عنوان کرد: به او گفتم آن چیزی که برایش انقلاب کردم یعنی آزادی، الان برقرار است. او جوابی نداشت بدهد. گفتم الان علاوه بر آزادی، استقلال هم داریم. کسی در جهان نمی‌تواند به ما زور بگوید یا موردی را به ایران تحمیل کند. گفت که همه دعوای ما با شماها این است که چرا با آمریکا رابطه ندارید. گفتم شما که انقلاب نکردی! یادت است یکی، دو سال دانشیار شاه بودی؟ گفت بله! گفتم در آن دوره جرات داشتی یک هزارم این حرف‌ها را بزنی؟ پاسخ داد که دمار از روزگارم در می‌آوردند. گفتم در اینجا با نهایت آزادی همه حرف‌ها را می‌زنی ما هم با نهایت استقلال و آزادی گوش می‌دهیم و هر وقت مصلحت انقلاب بود با آمریکا می‌دانیم چه کنیم. این زندانی سیاسی دوران ستمشاهی افزود: به او گفتم شما هرچه می‌خواهید بگویید و یک کار انجام دهید. به دانشجویان بگویید که دانشیار شاه بودم اما جرات اینکه یک هزارم این موضوعات را بگویم نداشتم اما در جمهوری اسلامی، آزادی است و آنچه می‌خواهم می‌گویم. دوم بگویید که آن زمان ایران استقلال نداشت و هر چه که غربی‌ها می‌گفتند انجام می‌داد و الان هر چیزی که دلمان بخواهد می‌گوییم و انجام می‌دهیم. دانشجویان هم به شما چیزی نمی‌گویند چون می‌خواهند نمره درسی بگیرند و الا به حرف‌های شما بیرون کلاس هِر و هِر می‌خندند. سر این قضیه خیلی عصبانی شد. گفتم وقتی سر کلاس درس شما آمدم متوجه شدم دانشجویان چیزی به شما نمی‌گویند چون می‌خواهند از شما نمره بگیرند حرف‌های شما را گوش می‌دهند و در دل می‌خندند. این حرف خیلی برایش سنگین بود. جالب اینکه این استاد در سه کلاس درسی که با او داشتم مرا رد کرد و من از او شکایتی نکردم. بادامچیان یادآور شد: من زمان طاغوت سه بار شکنجه شدید دیدم، یکبار در سال ۴۳ در شهربانی و باردیگر به دلیل عضویت در گروه موتلفه اسلامی در سال ۴۳ تا ۴۴ از سوی ‌ساواک در قزل قلعه خیلی شکنجه شدم و در سال ۵۳ هم که دستگیر شدم باز هم متنوع‌ترین و شدیدترین شکنجه را داشتم و اعتراف هم نکردم. ساواکی‌ها نفهمیدند چکاره هستم. با همه اینها وقتی انقلاب پیروز شد هیچ شکایتی از شکنجه‌گران نکردم. برای اینکه انتقام جویی نکنم. خوب دادگاه خودش رسیدگی می‌کرد. بارها شهیدکچویی از من خواست تا در دادگاه شهادت دهم که موافقت نکردم. این فعال اصولگرا ادامه داد: به او گفتم ما با شاه در حال جنگیدن بودیم. آنها علیه ما برخورد می‌کردند و ما را شکنجه دادند ولی در نهایت زمین خوردند و ما پیروز شدیم. حالا چی بگویم؟ من حتی زمانی که قدرت انتقام گیری داشتم اهل انتقام گرفتن نبودم و با مخالفان سیاسی خودم تصفیه حساب نکرده‌ام. قرآن می فرماید أَحْسِنْ إِلَی مَنْ أَسَاءَ، به آن کسی که با تو بدی می کند احسان کن. بادامچیان در پاسخ ادعای یکی از رسانه‌ها در این باره که حسنعلی منصور از سوی بخارایی زخمی شد اما ۶ روز بعد از سوی رژیم شاه کشته شد، گفت: این اقدام با حکم الهی آیت الله‌العظمی میلانی انجام شد و مساله کاپیتولاسیون آمریکایی را بهم ریخت. رژیم شاه لایحه کاپیتولاسیون را از مردم مخفی کرد و جلسه سنا و مجلس را هم مخفیانه برگزار کرد و خبری به مطبوعات نداد. این لایحه سه نسخه داشت و یک نسخه در صندوق مجلس سنا و یکی در مجلس شورای ملی و دیگری هم برای توشیح برای شاه فرستاده بودند. وقتی خبر این قضیه به امام (ره) گزارش شد ایشان فرمودند باید سند آن در اختیار داشته باشیم. در مجلس سنای آن زمان یک نفوذی داشتیم که پیرمردی به نام عراقی بود. او این سند را از گاوصندوق مجلس سنا برداشت و از آن عکس گرفتیم و توسط رابط خودمان ابوالفضل حاج حیدری به امام (ره) دادیم و اصلش را آن شخص دوباره به صندوق برگرداند و کسی هم متوجه نشد. این فعال سیاسی قبل از انقلاب یادآور شد: بعد از پیروزی انقلاب می خواستند عراقی را تسویه کنند که گفتیم این بالاترین خدمت را به ما کرد. وقتی لایحه را به امام (ره) دادیم ایشان واقعا نگران شدند. گفتند که با این می‌خواهند از مرجع تقلید تا دیگران را سرکوب کنند و بکشند و بدست ماموران آمریکایی‌ها کشتار وسیع و سرکوب شدید راه بندازند. بنابراین آن سخنرانی چهارم آبان را ایراد فرمودند و آن بیانیه و اعلامیه را دادند که شبانه پخش کردیم. فرمودند که من را می‌گیرند و شما زودتر این کارها را انجام دهید. امام گفتند «والله کبیره کرده است هر کسی که داد نزند.» وقتی در دادگاه نظامی از حاج صادق امانی پرسیدند که شما با این قیافه و آرامش چرا این کار را کردید، پاسخ داد که رهبر و مرجع تقلید ما فرموده که والله کبیره کرده است هر فردی که فریاد نزند. ما دیدیم فریادی باید بزنیم که صدایش در کاخ سفید شنیده شود. بادامچیان خاطرنشان کرد: قتل در اسلام مذموم است «مَنْ قَتَلَ نَفْسَاً بِغَیْرِ نَفْسٍ أوْ فَسَادٍ فِی الأرْضِ...» مثل این است که همه مردم را کشته است. بحثی هم درباره قصاص و کشتن قاتل داریم. قرآن نمی‌فرماید اقتل القاتل، می‌فرماید که لَکُمْ فِی الْقِصاصِ حَیاةٌ ... قصاص زندگی‌بخش است. بحث سوم مساله فتک است که آن را مشابه ترور می‌دانند. به عنوان قتل غافلگیرانه که در اسلام جایز نیست مگر هنگام ضرورت و با حکم مجتهد جامع الشرایط یا حکم قضایی، در حالی که فتک با ترور به مفهوم غربی متفاوت است و ما در اسلام دستور ترور نداریم مساله چهارم هم اعدام انقلابی است. بر مبنای حقوقی، همه دنیا اعدام انقلابی را قبول دارند که مثلا اگر اشغالگران اسراییل وارد فلسطین شدند و یک فلسطینی متجاوز را بکشد این ترور نیست. مجازات آن کسی است که به فلسطین تجاوز کرده است. اما آن کسی که حکم الهی را اجرا می کند و قاتل را به قصاص می رساند که قاتل یا تروریست نیست. او مجری حکم الهی است. وی ادامه داد: شهید محمد بخارایی مجری حکم الهی علیه حسنعلی منصور است. از آن تاریخ به بعد به خاطر اینکه شاه و آمریکا خیلی دردشان آمد و کاپیتولاسیون در ایران نتوانست اجرا شود از آن روز به انواع و اقسام فضاسازی، جو سازی و دروغ پردازی و تشکیک و تردید دامن زدند. یک آقایی کتابی نوشته تا اثبات کند امام (ره) مخالف بوده است! امام (ره) که آن زمان در بورسا (ترکیه) تبعید بود و یک کلمه در مخالفت صحبت نکرد. امام (ره)، شهید عراقی را به آن شکل تایید کرده است که فرمود عراقی برادر و فرزند عزیز من بود. در حالی که امام (ره) می‌دانست که شهید عراقی از عوامل اصلی اجرای حکم الهی حسنعلی منصور است. بادامچیان درباره تکذیب دفتر مرحوم هاشمی رفسنجانی مبنی بر اینکه سلاح کشتن منصور را هاشمی در اختیار بخارایی قرار داده است، گفت: آن روشن است و مرحوم هاشمی می‌گفت تا زنده‌ام این موضوع را نگویید و وقتی فوت کرد من گفتم. آنها هم نظرات خودشان را گفتند. مرحوم هاشمی دو اسلحه داد نه یکی. بخارایی با یک سلاح، منصور را هدف قرار داد. روزی که شاه و فرح برای عیادت منصور به بیمارستان پارس رفتند از دیدن وضع او خیلی ناراحت شدند. بخارایی گلوله را به گلوی منصور زده و تارهایش پاره شده و زبانش از دهنش بیرون افتاده بود. وقتی شاه او را دید خیلی وحشت کرد. وی اضافه کرد: عکس جنازه رزم‌آرا هست ولی تصویری از منصور نیست. قیافه او خیلی وحشتناک شده بود. در این باره دادستان بیدادگاه نظامی از بخارایی پرسید که اولین گلوله را به شکم زدی و منصور خم شد گلوله دوم را می‌توانستی به سرش بزنی چرا به حلقش زدی؟ بخارایی ۱۹ ساله با نهایت شجاعت پاسخ داد که دیدم باید حنجره‌ای که به مجتهد جامع‌الشرایط اهانت کرده، دریده شود تا دیگر کسی جرات این کار را نکند. آنها برای منصور پزشکان خارجی آوردند و خیلی وحشت کرده بودند. چون منصور از شبکه فراماسونری و از ماموران زبده آمریکا بود تا کاپیتولاسیون را اجرا کند. منصور دائما به امام (ره) اهانت می‌کرد. او اول بهمن مورد اصابت قرار گرفت و قبل از ششم بهمن به درک واصل شد. وقتی شهربانی من را گرفت. در شهربانی حاج سعید امانی پرسید منصور چه شد؟ گفتم فوت کرد اما هنوز نگفته‌اند. شاه می‌خواست این موضوع اعلام نشود تا راهپیمایی ششم بهمن انجام شود. بادامچیان در ادامه با تاکید کار حزبی و کادرسازی، گفت: چرا حزب موتلفه اسلامی، یک تیم هماهنگ دارد. این همه مسوول از شهید رجایی به عنوان رییس جمهوری، شهید باهنر به عنوان نخست وزیر، وزیر، معاون و نماینده شورای شهر عضو حزب بودند چرا کسی سوء استفاده نکرده است؟ چون حزب مراقب آنها است. به محض اینکه فرد خلاف کند اخراجش می‌کند. این فعال اصولگرا خاطرنشان کرد: سالگرد درگذشت مرحوم محمد نبی حبیبی است. فردی که چهار سال شهردار تهران، استاندار سه استان بزرگ، معاون وزیر، قائم مقام بنیاد مستضعفان و دبیر کل موتلفه اسلامی بود. وقتی از دنیا رفت یک آپارتمان بیشتر نداشت. حتی ماشین هم نداشت. و نمی‌دانستم او ماشین شخصی ندارد. یک شرکت سیمان به دلیل خدماتی که انجام داده بود ماشینی به او داده بود که بعد از فوت او خانواده‌اش ماشین را پس داد. وی عنوان کرد: در انتخابات دوره گذشته ریاست جمهوری، آیا کسی توانست بگوید مهندس میرسلیم مشکل دارد؟ او وزیر ارشاد، معاون وزیر کشور، عضو مجمع تشخیص مصلحت نظام بوده، با این همه مسوولیت، او آدم پاکی است و حزب او را معرفی کرد. چرا؟ چون اگر میرسلیم خدای نکرده خلاف می‌کرد حزب همان ابتدا او را کنار می‌گذاشت. بنابراین اگر ما به خیلی‌ها رای نمی‌دهیم چون در اطراف آنها کلی حرف و شایعه فراوان است. بادامچیان یادآور شد: حزب موتلفه اسلامی نظارت داخلی محکمی دارد. اگر فردی در موتلفه صیغه کند اخراجش می‌کنیم. چون حزب مثل امامت جمعه می‌ماند. حزب پایگاه اجتماعی است و فردی که در این پایگاه قرار می‌گیرد باید حافظ نوامیس مردم باشد. حزب محل ورود زنان، دختران و همسران و خواهران اعضا است و بخش زنان ما بخش گسترده‌ای در سراسر کشور را تشکیل می‌دهند. دبیرکل حزب موتلفه اسلامی ادامه داد: اینجا همه باید مراقب باشیم تا کسی به ناموس مردم چشم ندوزد. حالا اگر کسی دچار هوسرانی شد اخراجش می‌کنیم. البته ما صیغه را حرام نمی‌دانیم و عقد موقت در اسلام است ولی می‌گوییم برو بیرون تا پای حزب نوشته نشود و وقتی ما اینگونه هستیم در مساله مالی هم کوتاه نمی‌آییم. هرکس خلاف کند، او را کنار می‌گذاریم. بادامچیان درباره بودجه حزب موتلفه اسلامی به ویژه در ایام انتخابات، گفت: بودجه از محل هدایای افراد و حق عضویت تامین می‌شود. از گذشته همین جور بوده و در مواردی که مرجع تقلید جایز بدانند سهم مبارک امام (ع) را استفاده می‌کنیم. مثلا امام (ره) اول اجازه نمی‌دادند تا اینکه تقریبا پول‌های ما در چاپ اعلامیه‌ها تمام شد. مصطفی حائری‌زاده منزلش را در خیابان ایران فروخت و بدهی‌های اعلامیه‌های مراجع را داد. وی ادامه داد: روزی شهید عراقی اعلامیه امام (ره) را آورد گفت که چاپ کنیم، گفتم پول نداریم. به امام (ره) بگویید اگر اجازه می‌دهند از سهم مبارک خرج کنیم و اگر نه من که منزل ندارم و منزل پدرم هستم و نمی شود مثل آقای حائری‌زاده خانه‌ها را بفروشیم. امام (ره) فرمودند که جواب امام زمان را خودتان باید بدهید و اجازه دادند. یک مورد خلاف رانتی از حزب موتلفه پیدا نمی‌کنید. رقبای زیادی داریم و استکبار جهانی علیه موتلفه کار می‌کند زیرا نمی‌خواهد یک حزب اسلامی باشد. ولی تا به امروز نتوانستند بگویند موتلفه سوء استفاده مالی کرده است. من دبیرکل موتلفه هستم شما کسی را دیده‌اید بگوید در این چند دهه بادامچیان خلاف کرده است؟ ما هزینه پوستری که در ایام انتخابات چاپ می کنیم را از مردم می گیریم و البته با رعایت تمام موارد مشروع و پرهیز از کمک‌های مالی بدنام. بادامچیان با تبریک فرارسیدن چهل و دومین بهار آزادی، گفت: انقلاب مردم سالارانه سال ۱۳۵۷ نه انقلاب از بالا و نه به شکل مطلق انقلاب از پایین بود. چون بر پایه یک نوع مردم‌سالاری اسلامی به رهبری امام خمینی (ره)، رابطه متقابل در بالا و پایین جامعه داشت. این نوع مردم‌سالاری اسلامی خاص، نظام حکومتی و تحزب و تمدن ویژه خود را دارد. دبیرکل حزب موتلفه اسلامی ادامه داد: برخی از عزیزان که توجهی به ملی، الهی و خاص بودن فرهنگ ما ندارند گاهی اوقات این مسائل را در راستای دموکراسی غربی و شرقی بررسی می‌کنند. مثلا می‌گویند حزب در نظام دموکراسی حاکم است و بهترین ابزار دموکراسی را احزاب می‌دانند. در حالی که در نظام الهی جمهوری اسلامی ایران حزب حاکم نیست؛ حاکمیت خدا مطرح است. بادامچیان خاطرنشان کرد: اگر بخواهیم فشرده بررسی کنیم در جامعه کمونیستی حاکمیت، حکومت و حکمرانی در اختیار حزب کمونیست است که به عنوان حزب مسلط بر مبنای دیکتاتوری پرولتاریا و به نام کارگر، خود اعمال دیکتاتوری می‌کند. در آنجا همه امور از قضاوت و سیاست گرفته تا ارتش و نیروی دفاعی تحت حاکمیت حزب است. وی اضافه کرد: ظاهرا حاکمیت در نظام غربی از آن مردم است به شرط آنکه دموکراسی واقعی اجرا شود ولی این حاکمیت بیشتر دست حاکمان پشت پرده است. در آمریکا ۲۰۰ سال است که دو حزب جمهوری‌خواه و دموکرات و در انگلیس محافظه کار و کارگر اداره کننده هستند. حزب کارگر را به جای کارگران، طبقه اشراف اداره می‌کند. این هم از فریب‌های جالب غرب است که «لرد» را «کارگر» قلمداد می‌کند. در حقیقت حاکمیت در آمریکا و انگلیس دست این دو گروه و مردان خاکستری پشت پرده است. ‌ این فعال اصولگرا افزود: اما حاکمیت در اسلام متعلق به خداست. ولی فقیه برای تحقق حاکمیت الله کار می‌کند. این تحقق حاکمیت در زمان پیامبر (ص) به دست ایشان، سپس به عهده ائمه اطهار و در غیبت امام معصوم (ع) دست ولی فقیه عادل است. بادامچیان اضافه کرد: در نظام اسلامی قوه قضائیه و ارتش بر عکس دولت و مجلس نمی‌تواند حزبی باشد چون زیر مجموعه ولی فقیه و امامت جامعه است. ولی در نظام‌های مبتنی بر تحزب، حزب حاکم وزیر دفاع و وزیر دادگستری را منصوب می‌کند. عضو شورای وحدت اصولگرایان یادآور شد: در علوم سیاسی غربی گفته می‌شود کار حزب تلاش برای کسب قدرت است، در حالی که در اسلام کار با هدف کسب قدرت نوعی شرک است. در حزب خدامحور، هدف انجام وظیفه به طور جمعی بر اساس تکلیف الهی است. وی ادامه داد: در اسلام سه نوع حزب داریم. حزب الله، حزب خودمحور و حزب شیطان. در حزبِ الهی رستگاری و نجات انسان و غلبه و پیروزی به دست می آید. قرآن جندالله را غالب می‌داند و حزب الله را غالب و مفلح معرفی می‌کند. بادامچیان افزود: احزاب خدامحور برای انجام عمل خیر مسابقه می گذارند. چون برای خدا کار می‌کنند و کمتر ممکن است اختلاف نظر پیدا کنند. مثلا عده‌ای بگویند برای نمایندگی مجلس این افراد شایسته، ارجح و افضل هستند و گروهی هم افراد دیگر را شایسته بدانند. تعدد احزاب خدامحور منجر به جنگ و جدال نمی‌شود و تکثر احزاب خدایی بجای ابزار شیطان، وسیله وحدت الهی است.
سلامت,نتایج یک نظرسنجی‌ جدید در انگلیس نشان می‌دهد که بیشتر مردان از علائم سرطان پروستات بی‌اطلاع‌ هستند.
سیاسی,فرمانده کل سپاه با تاکید بر اینکه بر جبین انقلاب ما مکتوب است که ما غروب قدرت‌ها را خواهیم دید،‌ گفت: دشمن این واقعیت را دریافته که راز اصلی شکست‌هایش اتصال اسلام، ولایت و مردم است. به گزارش فارس، سرلشکر حسین سلامی فرمانده کل سپاه پاسداران عصر امروز در مراسم معارفه جانشین و معاون هماهنگ کننده جدید سازمان بسیج مستضعفین که در سالن شهید فهمیده برگزار شد طی سخنانی، اظهار داشت: انقلاب اسلامی بعثت مجدد و طلوع خورشید اسلام است. وی با بیان اینکه نجات بشریت از اسارت در میدان برده داری مدرن عالم از آرمان‌های انقلاب اسلامی است، افزود: حقیقت انقلاب اسلامی حشری مجدد برای انسان‌ها است تا از گورستان غفلت و بردگی به پا خیزند. فرمانده کل سپاه پاسدارن با بیان اینکه انقلاب ما انفجار نور بود، تصریح کرد: هرگاه خورشید طلوع کند کافران آرایش می‌گیرند تا نور خدا را خاموش کنند، اما خداوند جلال و جمال خود را کامل می‌کند و نورش را به تمامی جلوه گر می‌کند. سرلشکر سلامی با اشاره به برافروخته شدن پرچم بیداری در جهان، مطرح کرد: انقلاب ما انقلاب آگاهی بود و بشریت را بیدار کرد و دیگر تکرار این بیداری در جهان قابل مهار نیست. وی با اشاره به تاثیر انقلاب بر مقاطع تاریخی آینده و گسترش جغرافیای اسلام، ادامه داد: عناصر تشکیل دهنده اسلام عالمگیر خواهد شد و این بر جبین انقلاب ما مکتوب است که ما غروب قدرت‌ها را خواهیم دید. فرمانده کل سپاه پاسداران با بیان اینکه آنان که تا چند دهه پیش زوال ناپذیر جلوه می‌کردند، امروز شاهد مرگ منطق خود هستند، ادامه داد: شکست اصلی دشمنان ما شکست منطق و باور آنها است. سردار سلامی با اشاره به اینکه اگر جامعه‌ای در نظام باورهای خود بشکند، شکست می‌خورد، اظهار داشت: جوامع اسلامی در راه احیای ارزش‌های عدالت، کرامت، معنویت و اخلاق هستند. فرمانده کل سپاه پاسداران خاطر نشان کرد: رد و بدل شدن آتش‌ها تعیین کننده نیست. وی افزود: حصر اقتصادی برای ما شکست نمی‌آفریند و در نگرش و جهان بینی اسلام عظمت در روح و معنی و باور نهفته است. فرمانده کل سپاه پاسداران با بیان اینکه هر گاه بتوانیم اعتقاد الهی را در باورها بنشانیم شکست نخواهیم خورد، تصریح کرد: ۵ آذر خداوند بسیج را خلق کرد و توسط جرقه آن در اندیشه امام خمینی (ره) این نهال زیبا در قلب مردم رشد و نمو پیدا کرد و به درخت تنومند، قوی و محکمی تبدیل شد. بسیج از نقطه نظر فلسفه حیات، مروج باورها، معرف ارزش‌ها و جلوه‌ی ظهور درخشان فضائل الهی اسلام در کالبد بشر است. سرلشکر سلامی با اشاره به تلاش‌های همه جانبه دشمن برای ضربه زدن به ملت ایران ادامه داد: دشمن از هر جهتی از جمله اقتصاد، فرهنگ و ترور حمله کرد، راه‌ها به رویش بسته شد و پس از برخورد به در بسته تجربه جدید خود را اجرا کرد اما بازهم شکست خورد. وی با بیان اینکه راز اصلی این شکست‌ها برای دشمن در نافهمی و ناشناختگی او از عناصر اصلی قدرت مقابلش است، اظهار داشت: دشمن قادر به اندازه گیری معیارهای قدرت معنوی نیست و با ابزارهای مادی به جنگ معنویات، باورها و ارزش‌های یک ملت آمده است. فرمانده سپاه با بیان اینکه عدم تقارن در این جنگ در ماهیت و هویت و منطق قدرت است، تصریح کرد: هرگز دشمن با ابزار های مادی نمی‌تواند با قدرت انقلاب مقابله کند. سردار سلامی با اشاره به اینکه سرنوشت دشمن تا ابد شکست است، خاطرنشان کرد: شکست وقتی اتفاق می‌افتد که باورها و ارزش‌ها تغییر کند و اعتمادها فرو ریزد. وی با بیان اینکه دشمن این واقعیت را دریافته که راز اصلی شکست‌هایش اتصال اسلام، ولایت و مردم است، افزود: وقتی این سه عنصر باهم ترکیب شوند، یک قدرت شکست ناپذیر تشکیل می‌دهند. سردار سلامی با یادآوری اینکه بسیج خودش میدان جنگ و عنصر اصلی پیکار و نبرد است، تصریح کرد: اگر می‌خواهیم انقلاب‌مان همچنان شاداب پیش رود باید این عنصر را زنده و در میدان و پرنفس نگه داریم. وی با اشاره به کمرنگ شدن انسانیت با پیشرفت مدرنیته در تفکر غربی، ادامه داد: هرگز پیشرفت‌های فنی نمی‌توانند جایگزین نقش انسان در تعالی بخشی و رشد جامعه شوند. فرمانده کل سپاه پاسداران با بیان اینکه آیات قرآن برای همه ی عصرهاست، در ادامه اذعان داشت: رحمت، رفعت، تعاون و مهربانی پا بر جاست تا دست‌های مهربان، بیماری‌ها و مشکلات را از بین ببرند. وی با اشاره به غلبه نسبی و فعلی دشمنان در زمینه فضای مجازی خاطر نشان کرد: بدانید که اگر بسیج وارد میدان شود می‌توانید ببیند که دشمنان چگونه پا به فرار می‌گذارند. سردار سلامی دشمنان را از جنس حضور اما جنس ملت ایران را از نوع ظهور و نفوذ دانست و ادامه داد: بسیج فلسفه حیات و پاره تن ملت است. وی افزود: هیچ کشور دیگر جز ایران با این مدل از نظام که ولی خدا در راس امور و مردم مومن به ولایت داشته باشد نمی‌توان پیدا کرد.
سیاسی,دبیر اجرایی کمیسیون نظارت عمومی مسکو (ONK) روز یکشنبه اظهار کرد: الکسی ناوالنی، چهره اپوزیسیون روس برای گذراندن دوره مجازات خود، به یک مرکز اصلاح در منطقه ولادیمیر منتقل شده است.
سیاسی,دبیر مجمع تشخیص مصلحت نظام گفت: انتقال مسئولیت ها بین نسلی باید صورت گیرد، یعنی ما باید بدانیم در اداره کشور چه برنامه ای داریم تا از نسل سوم و چهارم انقلاب استفاده کنیم.
ورزشی,ستاره بلژیکی باشگاه چلسی رسما اعلام کرد که از این تیم جدا می‌شود و راهی مادرید خواهد شد. به گزارش خبرگزاری فارس، فینال لیگ اروپا از ساعت 23:30 میان تیم‌های چلسی و آرسنال در ورزشگاه المپیک باکو برگزار شد و با پیروزی 4 بر یک شاگردان ساری به پایان رسید. در این بازی ادن هازارد موفق شد با دبلی که انجام داد نقشی مهم و تاثیر گذار در این قهرمانی داشته باشد و به نوعی مرد جادویی این رقابت بود. وی در پایان این بازی از خروجش از چلسی خبر داد و گفت که تصمیمش را دوهفته گذشته به اطلاع مقامات چلسی قرار داده است. هازارد عنوان کرد که برای انتقال اوبه رئال مادرید توافق باشگاه چلسی و رئال مادرید فقط باقی مانده است.
فرهنگی/هنری,ترجمه رمان ترلان نوشته فریبا وفی نویسنده ایرانی برگزیده جایزه مؤسسه (Litporm) آلمان شد. فریبا وفی با تأیید این خبر به ایسنا گفت: این کتاب حدود ۱۴ سال پیش در نشر مرکز به چاپ رسیده بود که حدود دو سال قبل به آلمانی ترجمه شد. من هم تازه از روی سایت خود این مؤسسه شنیده‌ام که کتابم برگزیده این جایزه شده است. این رمان را یوتا هیمل رایش به زبان آلمانی ترجمه و در این کشور منتشر کرده است.‌
ورزشی,رسانه انگلیسی از تغییر ایده ستاره ایرانی برایتون نوشت و اظهار داشت که جهانبخش می‌خواهد با سخت‌ترین چالش خود در جزیره دست و پنجه نرم کند. به گزارش فارس، فصل گذشته پس از مدت‌ها نیمکت نشینی، علیرضا جهانبخش به زمین مسابقه فرستاده شد و توانست عملکرد درخشانی از خود به ثبت رساند. او حتی توانست یکی از زیباترین گل‌های فصل جزیره را مقابل چلسی و گران‌قیمت‌ترین گلر جهان به ثبت رساند. با اینکه او هر بار که در زمین بازی می‌کرد می‌درخشید ولی باز هم مورد اعتماد پاتر قرار نگرفت. کم بازی کردن جهانبخش باعث شد تا زمزمه‌هایی مبنی بر بازگشت ستاره ایرانی به لیگ هلند شنیده شود. حتی رسانه‌هایی گفتند که جهانبخش به باشگاه آژاکس لینک شده و می‌خواهد دوباره به اردیویسه بازگردد اما این اتفاق رخ نداد و علیرضا در برایتون ماند و توانست به یکی از بازیکنان تاثیرگذار برایتون لقب گیرد. اکنون رسانه انگلیسی worthingherald گزارش داده که ایده جهانبخش تغییر کرده و او می‌خواهد در برایتون بماند. جهانبخش اکنون با سخت‌ترین چالش فوتبالی در برایتون مواجه شده و می‌خواهد خود را اثبات کند. او که به آقای گل لیگ هلند لقب گرفته بود می‌خواهد توانایی‌هایش را اثبات کند و بر سختی و شدت لیگ جزیره فایق بیاید. اکنون با مصدومیت جزیی همسترینگ در پای راست خود مواجه شده است و می‌تواند به زودی برای برایتون به میدان برود. او در جام اتحادیه برای برایتون خوش درخشید و توانست گلی زیبا مقابل پرستون نورث اند به ثمر رساند. با انتخاب کاربران این گل به بهترین گل ماه برایتون انتخاب شد.
سلامت,پزشکان هشدار می‌دهند که مصرف داروهای مورد استفاده برای کاهش ریفلاکس اسید معده با خطر بیماری کبدی مرتبط است. به گزارش ایسنا، در این بررسی آمده است داروهای کاهنده ریفلاکس اسید معده موجب تقویت نوعی از باکتری روده می‌شوند که با بیماری مزمن کبد مرتبط است. داروهای مهارکننده‌ پروتون پمپ برای کاهش تولید اسید معده در طولانی مدت تجویز می‌شود. در این بررسی متخصصان آمریکایی دریافتند مصرف داروهای مهار کننده پروتون پمپ می‌تواند در ابتلای افراد به بیماری کبدی نقش داشته باشد. متخصص ارشد این مطالعه از دانشگاه کالیفرنیا گفت: معده ما اسیدی برای از بین بردن میکروب‌ها تولید می‌کند و مصرف دارو برای جلوگیری از ترشح اسید معده می‌تواند ساختار میکروبیوم روده را تغییر دهد. همچنین عدم حضور اسید معده رشد باکتری Enterococcus را در روده‌ها افزایش داده و به کبد منتقل می‌کند که التهاب را تشدید کرده و بیماری مزمن کبدی را وخیم‌تر می‌سازد. به گزارش مدیکال نیوز تودی، در این بررسی که روی تعدادی موش آزمایشگاهی انجام گرفت مشخص شد در موش‌هایی که از مهار کننده‌های پروتون پمپ مصرف کرده بودند تعداد باکتری‌های Enterococcus که با التهاب کبد مرتبط است بیشتر بوده است.
ورزشی,باشگاه بارسلونا تنها در صورتی به «لیونل مسی» فوق ستاره آرژانتینی خود اجازه ترک نیوکمپ را زودتر از موعد و بدون پرداخت مبلغی به عنوان فسخ قرارداد می دهد که این بازیکن به هیچکدام از تیم های حاضر در لیگ های معتبر اروپا ملحق نشود. به گزارش ایلنا، روزنامه موندو دیپورتیو روز چهارشنبه نوشت: قرارداد مسی در سال ۲۰۲۱ به پایان می رسد اما کاتالان ها تنها در صورتی به او اجازه می دهند تا یک سال پیش از موعد اتمام قرارداد و به عنوان بازیکن آزاد نیوکمپ را ترک کند که به هیچ باشگاه معتبری در لیگ های معتبر اروپا نپیوندد. بالانشینان نیوکمپ پیش از تقریبا چنین شرطی را برای «دنی آلوز» بازیکن پیشین این تیم تعیین کردند با این تفاوت که در توافق با وی عدم پیوستن به تیم های معتبر اروپایی ذکر نشده بود؛ آلوز در حالی که تا سال ۲۰۱۷ با آبی اناری پوشان قرارداد داشت اما در تابستان ۲۰۱۶ نیوکمپ را به مقصد تورین و برای پیوستن به یوونتوس ترک کرد.
سیاسی,سخنگوی ستاد انتخابات کشور از افزایش شعب اخذ رای به ۷۰ هزار شعبه خبر داد و گفت: بیش از ۲ میلیون نفر در انتخابات خرداد ۱۴۰۰ به‌کار گرفته می‌شوند که برای این تعداد، ماسک، دستکش و رعایت فاصله پیش‌بینی شده است. به گزارش پایگاه اطلاع رسانی وزارت کشور، سیداسماعیل موسوی در پنجاه و نهمین نشست کمیته به برگزاری انتخابات سال گذشته اشاره کرد و اظهار کرد: ۲۸ خرداد ماه سال ۱۴۰۰، چهار انتخابات، ریاست جمهوری، خبرگان رهبری، مجلس شورای اسلامی و شوراهای شهر و روستا را خواهیم داشت. سخنگوی ستاد انتخابات کشور به آسیب‌شناسی تاثیر کرونا بر انتخابات و تاثیر انتخابات بر کرونا اشاره کرد و افزود: این آسیب‌شناسی سه بازه زمانی قبل، بعد و روز رای‌گیری را شامل می‌شود. موسوی ادامه داد: قبل از رای‌گیری که مرحله ثبت‌نام است و اپلیکیشنی طراحی شده است که هم از طریق موبایل، هم کامپیوتر و هم دفاتر پیشخوان قابل استفاده و ثبت‌نام است. با این حال اگر کسی نتوانست ثبت‌نام کند می‌تواند به فرمانداری و بخشداری و برای نامزدهای ریاست جمهوری به وزارت کشور مراجعه کند. وی گفت: نکته دوم مکان شعبه است که این تعداد را از ۶۲ هزار به ۷۰ هزار افزایش دادیم یعنی ۸ هزار شعبه اضافه کردیم که فضای باز و تهویه داشته باشند. دبیر ستاد انتخابات کشور به تعداد افراد عوامل شعبه اشاره کرد و افزود: بیش از ۲ میلیون نفر در ایام انتخابات به‌کار گرفته می‌شوند که برای این تعداد، ماسک، دستکش و رعایت فاصله پیش‌بینی شده است. هشدارهای زودهنگام ستاد انتخابات به کاندیداها: هرگونه تجمع تبلیغاتی ممنوع است /از فضای مجازی و رسانه ملی برای تبلیغات استفاده کنید موسوی بحث تبلیغات انتخابات را فصل شور و نشاط انتخابات دانست و افزود: به دلیل اهمیت سلامت مردم هرگونه تجمع تبلیغاتی ممنوع است اما نامزدها می‌توانند از پتانسیل رسانه ملی و فضاهای مجازی استفاده کنند. وی در ادامه آسیب‌شناسی به روز رای‌گیری اشاره کرد و گفت: به دلیل اینکه ممکن است عوامل تا ۷۲ ساعت بعد در مکان رای‌گیری باشند، آموزش داده شده تا با رعایت موارد بهداشتی نظیر اینکه از خودکار شخصی استفاده کنند، فاصله ۲ متر رعایت شود، و اینکه استامپ حذف شده و دستگاه احراز هویت ساخته شد، کمترین آسیب را داشته باشیم. انتخابات سیزدهمین دوره ریاست جمهوری همزمان با انتخابات میان‌دوره‌ای مجلس شورای اسلامی در ۶ حوزه، میان‌دوره‌ای مجلس خبرگان رهبری در سه حوزه انتخاباتی و انتخابات شوراهای اسلامی شهر و روستا در یک هزار و ۳۷۲ شهر و چهل هزار و ۶۲۰ روستا و تیره عشایری ۲۸ خرداد ۱۴۰۰ برگزار می‌شود.
فناوری,ششمین دوره رویداد Ultra-Broadband Forum (UBBF) توسط هوآوی و با همکاری کمیته شبکه باند ‌عریض سازمان ملل در «شانگهای» چین و با شعار «ارتباط هوشمند، ارزشی جدید» به صورت آنلاین برگزار شد. مهمترین مباحث طرح شده در این رویداد بررسی روند پیشرفت فناوری‌های ارتباطی و چالش پیش‌رو این صنعت بود. در جریان این رویداد «رایان دینگ» (Ryan Ding) مدیر بخش مخابرات و مدیر عامل فعلی هوآوی سخنرانی ویژه‌ای‌ با عنوان تجربه هوشمند، یک ارزش جدید ارائه کرد. او اعلام کرد که امکان ندارد دو عامل مهم شکوفایی کسب‌و‌کار و پیشرفت فناوری بدون وجود دیگری اتفاق بیافتد و این دو لازم و ملزول یکدیگر هستند. مبحث ارتباط هوشمند شامل سه نوآوری کلیدی است که شامل ساختار شبکه هوشمند، ساختار ابری هوشمند و ارتباط موثر بین پردازش کامپیوتری و شبکه‌ها است. سیاست اصلی هواوی در این زمینه ایجاد دسترسی به شبکه هوشمند در هر مکان و زمان ممکن است. در این راه هواوی ارتباط نزدیک با مشتریان خود را در دستور کار قرار داده تا بتواند برای خانه و شرکت‌های آنها ارزش بیشتری را بیافریند. به کمک این شیوه امکان دگرگونی و بهبود صنایع مختلف و سبک زندگی افراد مختلف به وجود می‌آید، یک دگرگونی دیجیتال که تریلیون‌ها دلار سود برای اقتصاد کشورهای مختلف به همراه خواهد داشت. در نیمه ابتدایی سال 2020، بیش از 400 میلیون دانش‌آموز چینی مشغول تحصیل به صورت آنلاین بوده‌اند. حدود 7 میلیون کشاورز روند ارسال محصولات خود به مشتری را به صورت آنلاین انجام داده‌اند و این تنها بخشی از دستاوردهای شبکه هوشمند فراگیر است. برای خانه‌ها نیز هواوی برنامه‌های خاصی دارد. سرعت بالای اتصال به اینترنت با کمک پهنای‌باند زیاد، شبکه خانگی اختصاصی و سرویس‌های دیگر که در ادامه به آن خواهیم پرداخت. ایجاد تجربه‌ای باکیفیت از استفاده‌ی اینترنت در خانه‌ها به دلیل حجم بالای کاربران یک چالش بسیار مهم به حساب می‌آید. در اولین گام، هواوی با کمک تولید سخت‌افزار مناسب امکان پایش وضعیت اینترنت‌های خانگی را فراهم کرده که با استفاده از آن، مشکلات شناسایی شده و راه‌حل‌های مناسب برای هر خانه اتخاذ می‌شود. همچنین هواوی در همکاری با خدمات‌دهندگان اینترنت خانگی همکاری را شروع کرده تا فناوری به‌روز اینترنت مبتنی بر فیبر نوری را در تعداد زیادی از خانه‌ها راه‌اندازی کند. در بحث شبکه‌های تجاری راهکار هواوی ایجاد امکانی برای اتصال واحدهای مختلف به یکدیگر از طریق شبکه، ارتباط فرد به فرد تمامی کارکنان، امکان اشتراک‌گذاری محتوا، منابع، اطلاعات و حتی قوانین جاری شرکت از طریق شبکه و بر بستری امن است. نیاز کسب‌و‌کارها به بستر امن و قدرتمند شبکه اینترنت هنوز یکی از چالش‌های پیش‌رو خدمات‌دهندگان اینترنت است. اما ایجاد ارتباط هوشمند در سازمان‌ها می‌تواند این مشکل را بر طرف کرده و در کل سه دستاورد ارزشمند داشته باشد، دسترسی با کیفیت و همه‌گیر به اینترنت، معماری ساختاری کارا و یکپارچه‌سازی امور سه خاصیت مهم هستند که باعث تبدیل سازمان به یک سازمان دیجیتال کارآمد خواهند شد. مثال ساده سازمانی که به کمک هوشمند‌سازی شبکه خود به دستاوردهای فوق‌العاده‌ای دست پیدا کرده، بورس هنگ‌کنگ است. در یک روز کاری شلوغ در هر میلی‌ثانیه 300 معامله در این بورس اتفاق می‌افتد. پس در چنین شرایطی داشتن شبکه‌ای که به کاربر امکان خرید سریع‌تر را بدهد معنی پیدا می‌کند، جایی‌که واحد کوچکی از زمان مانند میلی‌ثانیه نیز اهمیت بالایی دارد. بخش دیگری از رویداد Ultra-Broadband به بررسی موانع پیش‌رو شبکه‌های هوشمند پرداخت. به صورت کلی متخصصان امر و کارشناسان این رویداد چند مانع اصلی بر سر راه گسترش شبکه‌های هوشمند شناسایی کرده‌اند که در ادامه به آنها می‌پردازیم. اولین چالش بر سر ایجاد شبکه هوشمند فراگیر، افزایش تعداد دستگاه‌هایی است که می‌توانند به اینترنت متصل شوند. براساس تعریف قبلی برای داشتن شبکه‌ای فراگیر تنها کافی بود تمامی خانه‌ها به اینترنت متصل می‌شدند. اما با گسترش هرچه بیشتر اینترنت اشیا، حالا در هر خانه چندین دستگاه با قابلیت اتصال به اینترنت وجود داشته باشد. پیش‌بینی می‌شود که تا سال 2035 یک تریلیون دستگاه با امکان اتصال به اینترنت در دنیا وجود داشته باشد. بنابراین ساخت شبکه‌ای هوشمند و فراگیر برای این تعداد اتصال، بزرگترین چالش شبکه‌های هوشمند در سال‌های پیش‌رو خواهد بود. در سناریوی جدید کسب‌و‌کارها، علاوه بر ساختار اداری، ساختار تولید محصول نیز توسط شبکه هوشمند نظارت و مدیریت می‌شود. نیاز کسب‌و‌کارها به شبکه هوشمند بسیار قدرتمند و کارا یکی دیگر از چالش‌های پیش‌رو در رسیدن به شبکه فراگیر هوشمند است. بر اساس استانداردهای جدید دریافت اطلاعات در شبکه‌های هوشمند جدید، دیگر نرخ تبادل اطلاعات بر واحد مگابایت بر ثانیه نخواهد بود و باید با رشدی هزار برابری سرعتی با واحد گیگابایت بر ثانیه را ارائه کند. فناوری‌های کنونی شبکه شامل شبکه وای‌فای مبتنی بر تلفن ثابت، شبکه اینترنت همراه 4G و 5G و فیبر نوری تا سال‌ها کنار هم در عرصه خدمات‌رسانی باقی خواهند ماند تا با ترکیبی از همه آنها نیازهای گسترده به شبکه هوشمند مرتفع شود. نحوه ترکیب این شبکه‌ها و استفاده بهینه از آنها کنار یکدیگر یکی از چالش‌های دیگر شبکه هوشمند فراگیر خواهد بود. در نهایت عصر پیش‌رو، عصر شبکه‌های هوشمند خواهد بود که در آن همه چیز به یکدیگر متصل خواهد بود. شرکت‌های پیشرفته در زمینه شبکه‌های هوشمند مانند هواوی نیز از پیشگامان فناوری فردا خواهند بود و هوآوی در تلاش است با راهکارهای زیرساختی خود یکی از پیشگامان عرصه شبکه‌های هوشمند باشد.
حوادث,درب مسجد حضرت جوادالائمه توسط چند جوان آتش زده شد. به گزارش عصرایران، باشگاه خبرنگاران جوان نوشت: درب مسجد حضرت جوادالائمه (ع) در بلوار استقلال در شرق تهران توسط چند جوان که تحت تاثیر گروه شیطان پرستی با نام ری استارت هستند آتش زده شد. این افراد در شب با اسپری نام این گروه را بر روی زمین نوشتند و با مواد آتش زا ، درب مسجد را به آتش کشیدند. سردار رحیمی، فرمانده انتظامی تهران بزرگ درباره آتش سوزی مسجد حضرت جوادالائمه(ع) گفت: این حادثه نیز مانند حمله چند روز گذشته به برخی بانک‌ها بوده که عده‌ای جوان تحت تاثیر فضای مجازی دست به چنین اقداماتی زدند.
سیاسی,همه چیز از یک خبر کوتاه شروع شد وقتی مجتبی رضاخواه نماینده مجلس در توییتر نوشت:«تصویب اینترنت بسیار ارزان در مجلس. مجلس امروز مصوب کرد که قیمت اینترنت برای پیام رسان‌های داخلی ۲۰ درصد(یک پنجم) قیمت آن برای پیام رسان های خارجی باشد.» مفهوم این خبر یعنی از این پس تعرفه برخی از اپلیکیشن‌ها و شبکه‌های اجتماعی پرکاربرد مثل شاد که تعرفه رایگان داشتند افزایش خواهد یافت و پدران و مادران و دانش آموزان از این پس برای استفاده از شاد مجبور به پرداخت هزینه خواهند بود. البته مجلس هفته پیش تصویب کرده بود که اینترنت گران نشود و مصوبه ای که امروز تصویب کرد عملا با تصمیم هفته گذشته تناقض دارد. وزیر ارتباطات در واکنش به این خبر این مصوبه‌ را خلاف عدالت اجتماعی دانست و تاکید کرد، این مصوبه عملا پیام رسان آموزشی شاد را از حالت رایگان خارج می کند که ضد عدالت است. این در حالی است که به گفته حسین فلاح جوشقانی رئیس سازمان تنظیم مقررات و ارتباطات رادیویی، اطلاق کردن اینترنت به ترافیک پیام رسان های داخلی صحیح نیست و اینترنت، اینترنت است. وی به مصوبه دولت درباره رایگان بودن شاد اشاره کرد و گفت: برخی دیگر از پیام رسان ها هم با توافق اپراتورها رایگان هستند بنابراین این مصوبه با رایگان بودن ضدیت دارد. آذری جهرمی وزیر ارتباطات و فناوری اطلاعات نیز در سلسله استوری های خود نوشت:«دولت مدتهاست استفاده از شاد را رایگان کرده است. چون در مصوبه جدید مجلس دولت مکلف شده است قیمت پیام رسان های داخلی را ۲۰ درصد اینترنت لحاظ کند؛ عملا دولت دیگر اجازه رایگان کردن شاد را ندارد و از سال بعد استفاده از شاد صرفا با پرداخت هزینه ممکن است؛ به همین راحتی! مصوبه ای ضد عدالت اجتماعی و مخالف مردم مناطق محروم.» در پایان وزیر ارتباطات در استوری دیگری توصیه کرد:«و امرهم شوری بینهم! با یکدیگر مشورت کنید.» و این عبارت یک دنیا حرف داشت. مجلس در ابتدای هفته گذشته بدون مشورت و به بهانه توافق دولت با سازمان بین‌المللی انرژی اتمی به دولت تاخت بدون آنکه از تصمیم شورای عالی امنیت ملی مطلع باشد یا مشورت کند. در میانه هفته ده درصد به مالیات اپراتورها افزود و مصوبه‌ای غیرکارشناسی را تصویب کرد بدون آنکه درباره عواقب آن مشورت کند و حالا به بهانه ارزان کردن اینترنت بهای شبکه‌های اجتماعی پرکاربرد و رایگان مثل شاد را افزایش داد بدون آنکه مشورت کند! اینَ یَذهبون...
سیاسی,حکم محکومیت اکبر طبری توسط شعبه اول دیوان عالی کشور تایید شده است. به گزارش شفقنا؛ روابط عمومی دیوان عالی کشور، با تصمیم گیری قضات دیوان عالی کشور رای پرونده اکبر طبری، معاون اجرایی سابق حوزه ریاست قوه قضائیه نهایی شد. طبق این خبر، حکم محکومیت اکبر طبری توسط شعبه اول دیوان عالی کشور تایید شده است.
سیاسی,یک عضو پارمان اروپا تاکید کرد که اعمال تحریم های غیرقانونی علیه کشورها، ازجمله ایران، تروریسم اقتصادی است که زندگی انسان ها را از بین می برد.
فناوری,ساعات گذشته طبق وعده شرکت مایکروسافت ویندوز ۱۱ منتشر شد و کاربران دستگاه‌های واجد شرایط می‌توانند این سیستم عامل را تجربه کنند. به گزارش  تسنیم،  پاسخ انتظارها سر رسید تا مایکروسافت جدیدترین دستاورد نرم‌افزاری خود را در اختیار کاربران قرار بدهد. انتظار می‌رود از 5 اکتبر (13 مهر) سخت‌افزار سازگار با ویندوز 11 روانه‌ی بازار شود؛ اما گزارشات به این صورت است که اگر افرادی اخیرا دستگاهی مبتنی بر ویندوز 10 خریده‌اند، هم‌اکنون می‌توانند ویندوز 11 را کاملا رایگان و به‌صورت آپدیت نرم‌افزاری دریافت و سپس آن را نصب کنند.   البته باید در نظر داشت که انتشار ویندوز 11 روی دستگاه‌های مختلف به‌صورت تدریجی صورت می‌گیرد. به گفته‌ی سران مایکروسافت، انتشار ویندوز 11 به‌صورت آپدیت نرم‌افزاری روی تمامی دستگاه‌های سازگار با جدیدترین سیستم‌ عامل ردموندی‌ها تا اواسط سال 2022 طول خواهد کشید؛ بنابراین اگر هنوز آپدیت را دریافت نکرده‌اید، باید تا زمان انتشار آن برای دستگاهتان صبر کنید. چندین ماه پیش ویندوز 11 رسما معرفی شد و تقریبا دو ماه پس از رونمایی، ردموندی‌ها رسما تاریخ انتشار آن را اعلام کردند. حالا این سیستم عامل در اختیار کاربران قرار دارد، اما مسلما تمام کاربران ویندوز 10 هم اکنون نمی‌توانند به آن دسترسی پیدا کنند و همانطور که مایکروسافت اعلام کرده، تا اواسط 2022 تمام این محصولات به ویندوز 11 بروزرسانی می‌شوند.   اگر از کاربران ویندوز 10 هستید، از بخش به‌روزرسانی ویندوز (Windows Update) می‌توانید امکان دانلود و نصب ویندوز 11 را بررسی کنید. همچنین امکان نصب آپدیت از طریق ابزار Installation Assistant مایکروسافت وجود دارد. در کنار انتشار ویندوز 11 برای کاربران دستگاه‌های مجهز به ویندوز 10 و البته عرضه محصولات جدید با این سیستم عامل، مایکروسافت امکان دانلود فایل ISO را هم برای کاربران فراهم کرده است.    در کنار انتشار ویندوز 11، از امروز محصولات جدید با این سیستم عامل روانه بازار می‌شوند که برای مثال می‌توان به جدیدترین دستگاه‌های سرفیس مانند سرفیس پرو 8 و سرفیس لپ‌تاپ استودیو اشاره کرد. در کنار سرفیس‌های جدید، شرکت‌هایی مانند ایسوس، لنوو و اچ‌پی هم در آینده نزدیک دستگاه‌های مجهز به این سیستم عامل را معرفی و روانه بازار خواهند کرد تا سهم جدیدترین سیستم عامل مایکروسافت افزایش پیدا کند. در این میان، ایسر، دل و سامسونگ نیز اعلام کرده‌اند که به‌زودی محصولاتی مبتنی بر جدیدترین سیستم‌ عامل مایکروسافت را روانه‌ی بازار خواهند کرد.   مایکروسافت امکانات گسترده‌ای به ویندوز 11 آورده است که شاید از مهم‌ترین آن‌ها را بتوان امکان اجرای اپلیکیشن‌های اندروید و پشتیبانی از اپ‌های اندرویدی دانست، اما بصورتی که هم اکنون در اختیار کاربران قرار نمی‌گیرد و باید منتظر آپدیت‌های بعدی باشیم. از نظر طراحی ظاهری رابط کاربری نیز تغییرات بسیاری در ویندوز 11 مشاهده می‌شود؛ برای مثال می‌توان به بازطراحی منوی استارت، بخش مایکروسافت استور، ویجت‌ها و موارد دیگر اشاره کرد.   در نهایت مایکروسافت نسخه‌ی پایدار ویندوز 11 را منتشر کرده است و علاقه‌مندان می‌توانند آن را هم‌اکنون دانلود و نصب کنند.
سیاسی,معاون اقتصادی سپاه قدس یکی از مشکلات اصلی اقتصاد کشور را سیاسی شدن آن دانست و افزود: برای بهبود اوضاع باید اقتصاد را از نزاع‌های سیاسی نجات دهیم.
فناوری,همراه اولی‌ها می‌توانند در ماه مبارك رمضان با ۵ دقیقه مکالمه، تا سقف ۵۵ دقیقه در هر تماس رایگان صحبت كنند. به گزارش اداره كل ارتباطات شرکت ارتباطات سیار ایران، در پی استقبال مشتركان همراه اول از طرح 5+55 در سال‌های گذشته، این طرح در ماه مبارك رمضان امسال نیز اجرا می‌شود. بر اساس این طرح، در طول ماه مبارك رمضان امسال، مشتركان دائمی و اعتباری می‌توانند با ثبت‌نام رایگان، در تمامی ساعات شبانه روز در هر تماس داخل شبكه(خطوط همراه اول)، پس از گذشت 5 دقیقه مكالمه طبق تعرفه، دقایق بعدی را تا سقف 55 دقیقه در همان مكالمه، رایگان صحبت كنند. لازم به ذکر است هدیه درنظر گرفته شده در این طرح شامل مکالمات خارجی، رومینگ بین‌الملل، تماس با سایر اپراتورها و رومینگ داخلی نمی‌شود. زمان اجرای این طرح از روز شنبه 6 اردیبهشت ماه تا پایان روز 3 خردادماه است و مشترکان می‌توانند با فعالسازی این طرح، از مزایای آن بهره‌مند شوند. براساس این طرح، مکالمه مشترک پس از 60 دقیقه قطع و دوباره با تکرار شرایط مذکور انجام خواهد شد. همراه اولی ها می توانند از ابتدای ماه رمضان، با شماره‌گیری کد «ستاره 10 ستاره 421 مربع» در این طرح ثبت‌ نام كنند.
حوادث,شهردار ژوهانسبورگ، پایتخت آفریقای جنوبی در تصادف رانندگی کشته شد. به گزارش ایلنا به نقل از بی‌بی‌سی، «جولیدی موتونگو» شهردار ژوهانسبورگ، پایتخت آفریقای جنوبی در تصادف رانندگی کشته شده است. وی که ۴۶ ساله بود، به تازگی شهردار پایتخت شده بود. رسانه‌های محلی اعلام کردند که خودروی وی برای اجتناب از زیر گرفتن عابری که در حال دویدن بود با یک ون برخورد کرده است. این عابر و البته راننده خودروی دیگر هم در این سانحه کشته شده‌اند. موتونگو از رئیس جمهوری کنونی آفریقای جنوبی حمایت می‌کرد.
ورزشی,سرمربی پرسپولیس می‌گوید به بازیکنانش بابت فینالیست شدن در جام حذفی فوتبال ایران، افتخار می‌کند. به گزارش به نقل از ایسنا، برانکو ایوانکوویج بعد از صعود تیمش به فینال جام حذفی در نشست خبری اظهار کرد: طبیعی است که بابت صعود به فینال جام حذفی خوشحال هستیم. به بازیکنان افتخار می‌کنم. وی ادامه داد: قبل از هر چیزی به بازیکنانم تبریک می‌گویم. برای هواداران‌مان که در این ورزشگاه ما را حمایت کردند، خوشحال هستم. آن‌ها مسائل زیادی را در طول روز تحمل کردند. آن‌ها هم از تشویق تیم‌مان انصراف ندادند. بازیکنانم ۱۲۰ دقیقه جنگیدند و یک بازی بسیار زیبا را ارائه کردند. قاطعانه بهتر از سپاهان بودیم و نشان دادیم چرا بهترین تیم ایران هستیم چون بازی نیمه نهایی را با تیم دوم لیگ برتر برگزار کردیم. کاملاً با لیاقت و استحقاق کامل به فینال صعود کردیم. سرمربی پرسپولیس خاطر نشان کرد: پدیده و سپاهان را بردیم. به خاطر کیفیت بالای این بازی به بازیکنانم تبریک می‌گویم. از بازی، رفتار و عملکرد بازیکنانم لذت بردم. انگیزه و همه چیزهایی که برای یک باشگاه بزرگ و نتیجه گیری مهم است، در بازیکنانم وجود بود. او درباره اخراج سه بازیکن در این دیدار و عملکرد داور یادآور شد: باید دو بازیکن دیگر از سپاهان اخراج می‌شد. نمی‌دانم چرا به نفع حریف پنالتی گرفتند. ظاهراً داور پشت دروازه پنالتی گرفت. تا جایی که دیدم فقط برای پرسپولیس داور پشت دروازه تصمیم گرفته است. تاکنون برای تیم دیگری ندیدم این اتفاق رخ دهد. مقابل صنعت نفت آبادان هم داور پشت دروازه گل ما را مردود اعلام کرد. برانکو درباره اعتراض به اعلام نشدن خطای پنالتی روی علی علیپور و درگیری روی نیمکت دو تیم در طول بازی هم گفت: من رو به زمین بودم و درگیری نیمکت را متوجه نشدم. به هر حال باید انگیزه و شوق تیم میزبان را درک کنیم. به خاطر اهمیت موضوع، عصبانیت هم ایجاد می‌شود. تا جایی که می‌دانم عوامل نیمکت حریف به سمت نیمکت تیم ما آمدند. به نظرم روی علیپور پنالتی شد چون بازیکن حریف جلویش آمد و او را زد. او در واکنش به این سوال که به نظرش اخراج بازیکنان در بازی تأثیر گذار بود، گفت: به نظر شما اخراج دو بازیکن سپاهان عادلانه بود؟ باید سیاوش یزدانی هم اخراج می‌شد تا روند بازی عادی شود. چرا ایران پوریان اخراج شد؟ می‌دانید به داور چه گفت؟ با داور صحبت کردید؟ از طرفی من نگفتم پنالی سپاهان درست نبود بلکه گفتم نمی‌دانم چرا داور پنجم پنالتی گرفت. برانکو همچنین با سوال از خبرنگاران درباره علت پنالتی تیمش و اخراج بازیکنان گفت: من وظیفه داور پنجم را نمی‌دانم. فقط می‌دانم داور پنجم پنالتی روی علیپور را نگرفت اما به نفع سپاهان پنالتی گرفت. بحث من این است که چرا مقابل تیم ما داوران پنجم علیه تیم ما تصمیم می‌گیرند. سرمربی پرسپولیس در واکنش به این سوال که چون بازیکنان مرتکب پنالتی می‌شوند، داوران هم پنالتی می‌گیرند، اظهار کرد: بازیکن سپاهان علیپور را زد اما داور پنالتی نگرفت. اجازه دهید ما هم بگوییم ما هم داوری بلدیم. برانکو در پاسخ به سوال خبرنگار اصفهانی مبنی بر اینکه ابر ماه و فلک و خورشید در کارند که پرسپولیس قهرمان شود، گفت: فکر می‌کنید سپاهان استحقاق برد داشت؟ در ادامه خبرنگار در واکنش به برانکو گفت که اگر سپاهان دو اخراج نمی‌داد، مستحق برد بود که برانکو خطاب به او گفت: فکر می‌کنید قبل از اخراج مستحق برد بود؟ بعد از این صحبت برانکو، برخی از خبرنگاران با یکدیگر دچار درگیری لفظی شدند که برانکو در این میان اظهار کرد: در بازی امروز ما مستحق برد بودیم. باید پنج گل می‌زدیم. دو بار به دیرک زدیم. در اصفهان بهتر از حریف بودیم و نشان دادیم بهترین تیم هستیم و با لیاقت قهرمان کشور هستیم و با لیاقت به فینال جام حذفی رسیدیم. اگر کسی فکر می‌کند غیر از این است، صحبت کند. او ادامه داد: خیلی مصمم بودیم و شجاعانه بازی کردیم و از چیزی نترسیدیم و در دقیقه آخر به برد رسیدیم ولی مستحق برد بودیم. اگر سپاهان گل می‌زد، مستحق برد بود. سرمربی پرسپولیس درباره عدم درایت محسن خلیلی در جلوگیری از درگیری عوامل نیمکت نشین دو تیم گفت: محسن خلیلی تلاش کرد جو را آرام کند ولی من دیدم که نیمکت حریف به سمت نیمکت تیم ما هجوم آورد. چه کسی حمله کننده بود؟ من دیدم شلوغی و تراکم سمت نیمکت ما بود. خودمان که به خودمان حمله نکردیم. شلوغی جلوی نیمکت ما بود؟ عوامل نیمکت حریف دنبال چه چیزی بود؟ وی در پاسخ به این سوال که خلیل‌زاده و رفیعی در فینال محروم هستند و در فینال حضور ندارند، اظهار کرد: طبیعی است که ما بهتر از داماش گیلان هستیم. ما قهرمان هستیم. شکی در این نیست. همانطور که دوستمان گفت هیچ معنی ندارد تیم بهتر قهرمان شود. چهار سال قبل قشقایی ما را برد. امروز برد زیبا و جالبی بود اما اگر فینال را نبریم، کاری نکردیم. خوشبختانه نیمکت قدرتمند و بازیکنان خوبی داریم که جای بازیکنان محروم را پر می‌کنند. او درباره مذاکره با مسئولان تراکتورسازی قبل از بازی گفت: من کارگر ورزشی هستم و با همه مذاکره می‌کنم. دوستان زیادی در همین اصفهان و تبریز و مشهد دارم. طبیعی است که حق دارم با همه صحبت کنم و یا شام بخورم. اگر می‌خواهید بدانید هفت روز قبل شام دعوت بودم. خسته شدم که این مقدار تکذیبیه صادر کردم. برانکو در واکنش به این سوال که صرف شام با مذاکره فرق دارد، به شوخی گفت صبحانه و ناهار و شام خورده است. سرمربی پرسپولیس درباره محرومیت بیرانوند قبل از بازی و پرداخت نشدن جریمه فدراسیون فوتبال توسط این باشگاه به جای بیرانوند گفت: من نمی‌دانم چرا او محروم شد؟ ما می‌دانیم که او با کسی درگیری نداشت. فقط شخص را از فضایی که نباید قرار می‌گرفت، به جای دیگری هدایت کرد. آن فصا محل تردد بازیکنان است و فقط خبرنگاران باید حضور داشته باشند. آن شخص مزاحم بازیکنان شده بود و راحت ترین کار محرومیت بازیکن است. من با شما موافقم. باید بیرانوند را مادام العمر محروم می‌کردند. او درباره بازداشت لیدر پرسپولیس در این دیدار تاکید کرد: من صحبت‌هایم را انجام دادم. همه بازی‌های ما را آنالیز کنید. داوران یک اوت هم به ما هدیه نکردند. بازیکنان ما برای این بازی پاداشی نمی‌گیرند. اگر اشتباه نکرده باشم، در بازی قبل یزدانی جریمه شد اما او را به سرعت بخشیدند. وی در واکنش به اینکه یزدانی یک جلسه محرومیتش را سپری کرد، اظهار کرد: او فقط یک بازی محروم کرد. کنار زدن یک پلیس بدتر است یا تهدید هواداران به شدیدترین شکل ممکن بدتر است؟ در ادامه مدیر رسانه‌ای پرسپولیس در واکنش به خبرنگاران گفت: از دو سه روز قبل از بازی ما را تهدید کردند و کمیته اخلاق بازیکن ما را گرفت. با این حال دیروز سپاهانی‌ها مصاحبه کردند و به جای ۷۰-۳۰ فقط ۱۰ درصد از هواداران ما را به ورزشگاه راه دادند و گفتند نمی‌شود به خاطر رعایت امنیت بیشتر از این هواداران را راه بدهیم. بلیت را گران‌تر فروختند. کجای دنیا قیمت بلیت‌های تیم میزبان با مهمان متفاوت است. لوگوی تیم ما را هم اشتباه زدند. روی اسکوربورد هم لوگوی تیم ما را اشتباه زدند. همین بازی را داوران آنالیز کنند و بگویند کجا داور به نفع ما عمل کرد. وی ادامه داد: آیا خلیلی مسئول جو ورزشگاه است؟ او می‌تواند این همه تماشاگر را مدیریت کند. به آقای خلیل‌زاده از دقیقه یک تا نود فحاشی کردند. در پایان نشست خبری به درگیری لفظی میان مدیر رسانه‌ای پرسپولیس و برخی خبرنگاران منتهی شد و برانکو از جای خود برخواست و نشست را ترک کرد.
سیاسی,وزیر کشور گفت: آلودگی ۲۵ درصد از مسافران ورودی به کشور به بیماری کرونا غلط است. به گزارش ایلنا، عبدالرضا رحمانی فضلی وزیر کشور در پایان جلسه قرارگاه عملیاتی ستاد ملی مبارزه با کرونا با بیان اینکه در جلسه امروز قرارگاه بیشتر بعد نظارتی عملکرد دستگاه های مختلف در مقابله با کرونا مورد ارزیابی قرار گرفت،‌گفت: گزارشی از سوی وزارت بهداشت ارائه شد که از چند جهت دغدغه هایی را مطرح می کرد. بر همین اساس با مرور بخش های مختلف تصمیماتی در این حوزه ها اتخاذ شد تا مسیر کاهنده آمار بیماری ادامه پیدا کند. وی با اعلام اینکه فردا تزریق اولین مورد واکسن انجام خواهد شد، ادامه داد: به مرور واکسیناسیون برای همه مردم این کار انجام می شود تا در مدیریت این بیماری موفق شویم. وزیر کشور ادامه داد: امروز گزارش یک ماهه ای توسط دستگاه ها درباره نظارت بر ترددها و فعالیت دستگاه ها - که پیشتر درباره آن تصمیم گیری شده بود - ارائه شد که نشان می داد بیش از چهار میلیون کنترل در ورودی دستگاه های اجرایی بر اساس تطبیق کارت ملی و ارزیابی چگونگی بیماری انجام شده اما بی تردید این عدد با نقطه مطلوب فاصله دارد. به گفته رحمانی فضلی مقرر شد دستگاه هایی که محل مراجعه مردم هستند با دقت تمام سیستم های خود را به سیستم وزارت کشور متصل کنند و با دقت کنترل ها را انجام دهند تا میزان کنترل‌ها افزایش پیدا کند. وی درباره ورودی و خروجی های مرزهای کشور گفت: اعداد و ارقامی در خصوص اینکه ۲۵ درصد ورودی مرزها آلوده به بیماری بودند، منتشر شده بود که به کلی غلط است. در حقیقت ۲۵ درصد مشکوکان ابتلا به کرونا که خود یک درصد را شامل می شوند، آلوده به بیماری بوده اند. لذا این عدد بسیار پایین است البته تدبیر شد تا با همکاری همه دستگاه های مسئول در ورودی تمامی مرزهای دریایی، زمینی و هوایی بر اساس پروتکل های ابلاغی نظارت ها تشدید شود و تا حد امکان از ورود بیماری توسط ناقلان در مرزها جلوگیری شود. وی در خصوص راهپیمایی ۲۲ بهمن نیز اظهارکرد: امسال برای این راهپیمایی تصمیمات ویژه ای اتخاذ و مقرر شده است به صورت خودرویی، موتوری و با دوچرخه شکوه و عظمت این روز را نشان دهیم و به همراه آن پروتکل ها نیز رعایت شود. سخنرانی های این روز نیز از طریق صدا و سیما در استان ها و فضای مجازی منتشر خواهد شد. رحمانی فضلی در بخش دیگری از صحبت های خود به موضوع نوروز و نگرانی های موجود درزمینه شیوع کرونا ویروس اشاره کرد و گفت: موضوعاتی همچون دستفروشان، ترددهای جاده ای، اقامت و استفاده از مهمانپذیرها به عنوان دغدغه مطرح بود که تصمیماتی در جلسه قبل اتخاذ شد و در این جلسه گزارش گیری انجام شد. وزارت میراث فرهنگی، صنایع دستی و گردشگری موظف است همه مراکز اقامتی، رستوران ها، هتل ها و ... را به همراه مراکز تجمع متناسب با پروتکل ها کنترل کند. ناجا نیز برنامه ای را با توجه به سناریوهای مختلف در خصوص ترددهای جاده ای تنظیم خواهد کرد تا به این ترتیب روند کاهشی آمار ادامه پیدا کند. وی تاکید کرد: بی تردید اگر با کمک مردم و تزریق واکسن روند کاهنشی بیماری به گونه ای پیش برود که اطمینان ما در این حوزه افزایش پیدا کند بازگشایی ها و روند انجام سفرها را خواهیم داشت. در غیر اینصورت محدودیت ها اعمال خواهد شد. لذا نیاز است مردم کمک کنند که این روند کاهشی ادامه پیدا کند و نوروز شادی را داشته باشیم. بحث دیگر نیز انتخابات پیش روست. امیدواریم با مشارکت مردم بیماری کووید ۱۹ کنترل شود و بتوانیم به‌خوبی انتخابات را برگزار کنیم. وزیر کشور خاطرنشان کرد: قرار شد برای اماکن خاص پذیرش مسافر مقررات ویژه ای اعمال و برخی از آنها به عنوان شهرهای نارنجی محدودیت هایی برایشان در نظر گرفته شود. شهرداری تهران نیز امروز گزارشی در خصوص فعالیت های حوزه حمل و نقل عمومی ارائه کرد که تا کنون بازتعمیر ۴۰۰ اتوبوس انجام و ۳۰۰ اتوبوس نیز به ناوگان اضافه شده است. ما نیز مصوبه ستاد ملی کرونا مبنی بر تامین ۵۰۰۰ دستگاه اتوبوس را پیگیری خواهیم کرد. رحمانی فضلی تصریح کرد: در جلسه بعدی قرارگاه عملکرد طرح شهید حاج قاسم سلیمانی مورد بررسی قرار می گیرد. گزارش های اولیه حاکی از مثبت بودن اجرای این طرح است اما نقاط ضعف طرح را بررسی می‌کنیم و با حل آن‌ها سعی در قوی تر شدن اجرای طرح خواهیم داشت.
سیاسی,حکم عوامل حمله تروریستی سال ۱۳۹۶ به کلانتری کوی مجاهد اهواز اجرا شد. به گزارش تسنیم ، بامداد روز 25 اردیبهشت ماه سال 96 افرادی مسلح با یک خودروی سرقتی پژو 405 به کلانتری 22 کوی مجاهد اهواز هجوم آوردند و طی این حمله مسلحانه دو نفر از پرسنل کلانتری به نام های ستوان علی بخش حسنوند و استوار عزیزالله بهمئی را به شهادت رساندند و از محل جنایت گریختند. شهید حسنوند پدر سه فرزند بوده و شهید بهمئی نیز در زمان جنایت یک فرزند 9 ماهه داشت. تروریست‌ها در زمان حمله، ابتدا، نگهبان کلانتری 22 مجاهد اهواز را با شلیک گلوله مجروح و وارد کلانتری شدند. سپس، به محض ورود به داخل مقر انتظامی اقدام به تیر اندازی به سمت ماموران کردند و پس از به رگبار بستن ماموران انتظامی، با تهدید از محل متواری شدند. در این اقدام تروریستی، گروهبان یکم عزیزالله بهمنی و ستوان سوم علی بخش حسنوند به علت اصابت گلوله به سر به شهادت رسیدند. همچنین سرباز حسین آلبوبالد و گروهبان یکم مسلم یادگاری نیز در این حمله تروریستی مجروح شدند. تروریست‌ها پس از فرار از محل جنایت، کلیپی در کوی علوی اهواز با مضمون حمایت از گروهک های تروریستی در فضای مجازی منتشر کردند. در نهایت در فاصله 24 ساعت بعد از جنایت تروریستها دستگیر و مراحل قانونی پرونده انها بلافاصله اغاز می شود. بر اساس کیفرخواست صادره، اتهامات این افراد، دایر بر مشارکت در محاربه اقدام مسلحانه علیه جمهوری اسلامی ایران ، اقدام تروریستی، ایجاد رعب و وحشت و تیراندازی به مأمورین کلانتری 22 اهواز، قتل عمدی ماموران نیروی انتظای ،تهدید و قدرت نمایی با سلاح گرم از طریق تیراندازی و تهیه کلیپ و پخش آن در فضای مجازی، مشارکت در سرقت مسلحانه چهار دستگاه خودرو سواری حمل و نگهداری سلاح گرم غیر مجاز جنگی (کلاشینکف)، عضویت در گروهک‌های تروریستی (جبهة التحریر الأهواز و...) و ... غیره بوده است پس از برگزاری جلسات دادرسی، دادگاه اقدام به صدور رای کرد. بر اساس رای دادگاه، متهمان ناصر خفاجیان زاده، حسین سیلاوی اصل و علی خسرجی عطایی به اعدام محکوم شدند که در نهایت شعبه رسیدگی کننده دیوان عالی کشور، رای دادگاه بدوی را تایید کرد.
سلامت,"متخصصان دریافتند یک ترکیب رنگین موجود در میوه‌ها و سبزیجات می‌تواند خطر ابتلا به سرطان ریه را در افراد سیگاری کاهش دهد. به گزارش ایسنا، این ترکیب رنگین موجود در پرتقال، فلفل دلمه‌ای و دیگر میوه‌ها و سبزیجات این ویژگی را دارد که خطر سرطان ریه ناشی از مصرف سیگار را کاهش دهد. در این بررسی محققان توضیح داده‌اند چگونه رنگدانه‌ای موسوم به ""بتا - کریپتوکسانتین"" تعداد گیرنده‌های مورد نیاز برای نیکوتین که رشد تومور ریه را تشدید می‌کند، کاهش می‌دهد. نیکوتین ماده شیمیایی اعتیادآوری است که در تنباکو و برخی مایعات سیگارهای الکترونیکی وجود دارد. شیانگ دونگ وانگ از دانشگاه تافتس در بوستون و محقق ارشد این مطالعه در بررسی انجام شده دریافت که مصرف میوه‌ها و سبزیجات مملو از بتا - کریپتوکسانتین ممکن است خطر ابتلا به سرطان ریه ناشی از استعمال مواد دخانی را کاهش دهد. استعمال سیگار دلیل اصلی ابتلا به سرطان ریه است. طبق اعلام انجمن ریه آمریکا، مردانی که سیگار مصرف می‌کنند ۲۳ برابر بیشتر نسبت به مردان دیگر احتمال دارد به سرطان ریه مبتلا شوند. همچنین این خطر در زنان مصرف کننده سیگار نسبت به زنان دیگر ۱۳ برابر بیشتر است. به گزارش مدیکال نیوز تودی، همچنین قرار گرفتن در معرض دود سیگار هم می‌تواند خطری برای ابتلا به سرطان ریه باشد. بیش از ۷۰۰۰ ترکیب در دود تنباکو وجود دارد که بسیاری از آنها سرطان‌زا هستند و در زمان استنشاق لایه‌های سلولی ریه را از بین می‌برند."
حوادث,‌رئیس اورژانس فارس از تصادف یک دستگاه اتوبوس با تریلی در محور جهرم با یک کشته و ۶ مجروح خبر داد. ‌به گزارش ایسنا‌، محمدجواد مرادیان سه‌شنبه 11 دی در جمع خبرنگاران با اعلام این خبر افزود: ساعت 4 و 7 دقیقه صبح امروز با اعلام گزارش تصادف یک دستگاه اتوبوس مسافربری با تریلی در محور جهرم، بلافاصله تکنسین‌های اورژانس به محل حادثه اعزام شدند. وی با اشاره به اینکه این سانحه یک کشته و ۶ مجروح برجای گذاشت، گفت: مصدومان پس از دریافت خدمات پزشکی اولیه به درمانگاه کوار اعزام شدند. رئیس مرکز فوریت‌های پزشکی فارس خاطرنشان کرد: علت حادثه توسط کارشناسان پلیس راه در دست بررسی است. به گفته مرادیان، متوفی این سانحه راننده اتوبوس است.
سیاسی,رییس مجلس شورای اسلامی با تاکید بر لزوم توجه به حرکت های مردمی سازمان های مردم نهاد عنوان کرد: شایسته سالاری و شایسته پروری در نهادهای مردمی رخ می دهد نه در نظام های اداری و بخشنامه ها و دستورالعمل ها.
ورزشی,مدیرعامل سپاهان در مورد شرایط این تیم و فعالیت در نقل و انتقالات صحبت کرد. مسعود تابش در گفتگو با  ایلنا در خصوص برتری سپاهان مقابل شاهین بوشهر اظهار داشت: بازی خوبی بود و با وجود گرمای هوا و شرجی بودن هوا که به بدن بازیکنان فشار زیادی آورد در مجموع عملکرد خوبی داشتیم و توانستیم برد مهمی کسب کنیم و از زحمات بازیکنان و کادرفنی تشکر می‌کنیم. ضمن اینکه ما غایبان زیادی در این هفته داشتیم و هم در بین بازیکنان و هم در کادرفنی غایب داشتیم ولی با این وجود با نتیجه خوبی بازی را بردیم. وی در مورد صدرنشینی سپاهان گفت: صدر نشینی در این مقطع مهم نیست و اگر خدا خواست در پایان فصل صدرنشین ماندیم ارزش دارد و اینکه در هفته اول یا بیستم صدرنشین باشیم و در پایان صدر را از دست بدهیم ارزشی ندارد. به هر حال امیدوارم این جایگاه حفظ شود. مدیرعامل سپاهان در مورد درخشش بازیکنان جدید این تیم هم عنوان کرد: نفرات جدید ما همه خوب کار کردند. محمد محبی می‌تواند پدیده فصل جدید لیگ باشد و ولسیانی و منصوری هم بازیکنان خوبی بودند. امید نورافکن هم با اینکه چند روز بیشتر نیست که به جمع بازیکنان ما اضافه شده ولی دیدید چه کیفیتی از خودش به نمایش گذاشت. سایر بازیکنان ما هم که بازی نکردند در آینده از آنها استفاده خواهد شد. ما در نقل و انتقالات با چشم باز خرید کردیم و بر اساس نیازهایمان بازیکن جذب کردیم. تابش در مورد مراسم برترین‌های لیگ برتر هم گفت: در این مراسم از تیم ما سه بازیکن برگزیده شدند که به آنها تبریک می‌گویم. پیام نیازمند بازیکن اخلاق شد که واقعاً هم بازیکن با شخصیت و با اخلاقی است که البته قابلیت‌های فنی بالایی هم دارد. کیانی بهترین هافبک شد که این عنوان حقش بود و استنلی هم آقای گل شد. در این میان به نظرم محمد کریمی می‌توانست به عنوان پدیده فصل انتخاب شود. او از لیگ یک به لیگ برتر آمده بود و با وجود اینکه در تمام بازی ها حضور نداشت توانست آقای پاس گل شود. نمی‌دانم برچه اساسی این انتخاب‌ها صورت گرفته است. وی در مورد فعالیت نقل و انتقالاتی سپاهان هم خاطرنشان کرد: ما یک جای خالی دیگر در فهرستمان داریم که لیگ برتری نباید باشد و بازیکن خارجی غیر آسیایی هم نباشد. تیم ما تکمیل است و فقط بحث امید ابراهیمی مطرح بود که به ما اعلام کرد دوست دارد یک سال دیگر در قطر بماند و آمدنش به سپاهان منتفی شد. یک جای خالی باقی مانده را اگر نیاز داشته باشیم در نیم فصل بازیکن جذب خواهیم کرد. مدیرعامل سپاهان در مورد درخواست تعویق یک روزه بازی با ماشین سازی و مخالفت این باشگاه گفت: به دلیل آماده نبودن وضعیت ورزشگاه بوشهر به ما گفتند یک روز دیرتر با این تیم بازی کنیم و حالا ما درخواست داریم بازی با ماشین سازی یک روز دیرتر برگزار شود. ماشین سازی باید هم مخالف باشد ولی سازمان لیگ با درخواست ما موافقت کرده است. ما دو روز در بوشهر ماندیم و حالا اگه بازی ما به تعویق نیافتد ضرر می‌کنیم.
فناوری,ادوین باس و مارتین لوکارت، بنیانگذاران شرکت ، رباتی را برای پاکسازی ساحل از ته سیگارها معرفی کرده اند. این ربات توانایی تشخیص ، بیرون آوردن و ریختن آن در سطل زباله داخلی خود را دارد. این ربات که به نام یا به اختصار بی‌بی شناخته می شود از برای یافتن ته سیگارها و یادگیری بهترین روش برای برداشتن آنها استفاده می کند. الگوریتم تشخیص مبتنی بر هوش مصنوعی این ربات توسط شرکت تک‌تیکس با همکاری دانشجویان توسعه یافته است. برای این کار از برنامه ، محصول شرکت مایکروسافت، استفاده شده که توسعه دهندگان هوش مصنوعی از آن برای ارتباط با عکاسان در سراسر جهان و تغذیه ربات بیچ‌بات با میلیون ها عکس سیگار بهره می برند. در واقع، هر فردی می تواند به تقویت یادگیری بیچ‌بات کمک کند. به گفته ادوین باس، این جذاب‌ترین بخش کار ما است زیرا تعاملی بین انسان و ربات را شاهد هستیم که در آن افراد می توانند به هوشمندتر شدن ربات ها کمک کنند. برای تشخیص زباله هایی که بیچ‌بات باید آنها را بردارد، سطحی از هوش بخشی از راه حل است. با استفاده از یادگیری ماشینی، ربات می تواند درباره این که چه چیزی را بردارد تصمیم گیری کند که این می تواند از آسیب دیدن ربات به واسطه برداشتن چیزهای دیگر، مانند صدف ها، پیشگیری کند. افزون بر قدرت انتخاب، یادگیری ماشینی انعطاف‌پذیری بیشتر را ممکن می کند. ربات می تواند برداشتن زباله های جدید را فرا بگیرد و این گونه آینده کاری خود را تضمین کند. بازوهای گیرنده ربات باید قادر به حرکت در فضای سه بعدی باشند. این شرایط با یک سامانه حرکتی دکارتی که در آن دو موتور ثابت شده روی فریم امکان حرکت در دو جهت (بالا/پایین و چپ/راست) را فراهم می کنند، تا حدی تسهیل شده است. چنین سامانه ای دارای مزیت هایی است که از آن جمله می توان به بسیار پایدار بودن آن اشاره کرد که امکان طراحی یک فریم سبک، موتورهای سبک، مصرف انرژی کم و کنترل آسان در مقایسه با، به عنوان نمونه، یک دست رباتیک را فراهم می کند. طی نخستین نمایش خود، بیچ‌بات موفق شد 20 ته سیگار را در 30 دقیقه جمع کند. در این آزمایش، بیچ‌بات که 80 سانتیمتر پهنا دارد از دو دوربین آنبورد برای نگاه به جلو و پایین استفاده می کرد. پس از تشخیص ته سیگار، ربات دو بازوی گیرنده خود را پایین آورده و پس از برداشتن ته سیگار آن را در سطل زباله داخلی خود می اندازد. در نهایت، سطل زباله ربات باید توسط انسان تخلیه شود. بیچ‌بات می تواند به حذف مقداری از 4.5 تریلیون ته سیگاری که هر ساله به روش نادرست در کره زمین دور انداخته می شوند، کمک کند. از آنجایی که سیگار برای انسان مضر است، جای شگفتی نیست که مواد شیمیایی و میکروپلاستیک های موجود در فیلتر آن برای جانداران دریایی نیز مضر باشند، به ویژه زمانی که آب با ته سیگارها در تماس بوده و مواد شیمیایی مضر در آب نشت کنند. به گفته ادوین باس، ما فعالیت خود را با جمع آوری ته سیگار آغاز کرده ایم که یکی از شایع‌ترین زباله های آلوده کننده جهان است. اما در آینده به دنبال معرفی ربات هایی برای تشخیص زباله های دیگر نیز هستیم. ترجمه: محمدمهدی حیدرپور
ورزشی,مدافع سابق تیم فوتبال تراکتور گفت: مدیرعامل جدید تراکتور فردی کاملا حرفه ای است اما برخی افراد که از قبل در این باشگاه هستند برای جدایی‌ام سنگ انداختند. ایمان سلیمی در گفت‌وگو با  فارس درباره جدایی‌اش از تیم تراکتور اظهار داشت: به دعوت محمد علیپور مدیرعامل جدید باشگاه تراکتور به تبریز رفتم و در جلسه‌ای 2 ساعته با هم صحبت کردیم. هرچند وی دوست داشت در این تیم بمانم اما تصمیم خود را برای جدایی گرفته و از 2-3 ماه قبل دنبال جدایی بودم. به همین دلیل در نهایت از تراکتور جدا شدم. وی افزود: در اینجا باید اشاره کنم که علیپور واقعاً مدیری حرفه‌ای است و به جرأت می‌توانم بگویم جزو افرادی است که اگر چند سال مداوم در فوتبال بماند، خیلی به فوتبال کشورمان کمک می‌کند. وی مدیر بی‌نظیری است. قبل از برگزاری جلسه‌ از برخی دوستان نزدیک خود شنیده بودم، مدیرعامل جدید تراکتور حرفه‌ای به فوتبال نگاه می‌کند و واقعاً یک مدیر به تمام معنی است. باید از پست اینستاگرامی‌اش هم که در صفحه شخصی‌ خود برای من منتشر کرد تشکر کنم. صحبت‌هایی هم که در جلسه با علیپور انجام دادم در چارت حرفه‌ای بود و دوست داشتم در این 2 سالی که عضو تیم تراکتور بودم با چنین مدیری کار می‌کردم. مدافع سابق تیم فوتبال تراکتور درباره فعال شدن بند جدایی‌اش از این تیم گفت:‌ باشگاه می‌دانست چنین بندی در قراردادم دارم و می‌توانم با استفاده از آن جدا شوم. البته مذاکراتی با باشگاه داشتم تا در صورت امکان به من تخفیف بدهد یا دست کم شرایط را برای من بهتر کند. هرچند از انجام نشدن این موضوع مقداری ناراحت شدم و نمی‌دانم چرا زنوزی به عنوان مالک تراکتور تا این اندازه اصرار داشت 70درصد از مبلغ قرارداد فصل گذشته ام را به سرعت پرداخت کنم تا بتوانم از این تیم بروم. سلیمی خاطرنشان کرد: به مدیران تراکتور گفتم در این 2 سال پول زیادی از این باشگاه نگرفته‌‌ام و قرارداد من چندان بالا نبود. با همان پول کم یک خانه برای پدر و مادرم خریدم و در نهایت مجبور شدم این خانه را برای فعال کردن بند فسخ قراردادم بفروشم. هر چقدر هم به مسئولان تراکتور توضیح دادم فایده‌ نداشت. افرادی که از قبل در تراکتور بودند به صحبت‌های من توجهی نکردند. منظور من علیپور نیست زیرا وی مدیری با شخصیت و حرفه‌ای است اما افرادی که قبل از علیپور در تراکتور بودند به حدی اطلاعات غلط به مدیرعامل باشگاه داده و آماتورگونه رفتار کردند که جو بدی علیه من راه افتاد. وی افزود: همه از من در تیم تراکتور راضی بودند. اکنون هم اگر از آنها بپرسید می‌گویند از سلیمی راضی هستیم اما مانده‌ام وقتی چنین رفتاری از من دیده‌اند چرا جلوی پایم سنگ انداختند؟ برخی افراد در باشگاه تراکتور واقعاً سطح پایین رفتار کرده و اظهار نظراتی داشتند که ارتباطی به آنها نداشت. نمی‌خواهم اسم ببرم اما همه چیز مشخص است. این افراد آقای علیپور را بد راهنمایی کردند. مدافع سابق تیم فوتبال تراکتور تصریح کرد: حدود سه ماه پیش از یک باشگاه خارجی برای من ایمیل آمده بود اما مدیر باشگاه تراکتور نتوانست به آن پاسخ بدهد و مدعی بود این ایمیل را دریافت نکرده در حالیکه اگر برای یک فرد ایمیل ارسال شود، تاریخ و زمان آن مشخص است. سلیمی درباره پیشنهادهایی که از تیم‌های خارجی دریافت کرده است، توضیح داد: از سه تیم اروپایی پیشنهاد دارم که پیش قرارداد آنها به دست من رسیده و تا پنج روز آینده یک تیم را انتخاب می‌کنم. بهتر است الان هم اسمی نبرم. این تیم‌ها برای کشورهای مختلف هستند. وی درباره حمایت هواداران تراکتور از خودش گفت: برای من باعث افتخار است که آنها چنین حمایتی از من داشتند. حتی الان هم پیام‌هایی از هواداران تراکتور دریافت می‌کنم و بسیاری از آنها می‌گویند تنها بازیکنی بودم که در این چند سال با دل‌خوشی از تیم ما جدا شد و برایم آرزوی موفقیت کردند. آنها به من محبت زیادی داشتند و حتی خود اعضای باشگاه هم برای من پیام تشکر می‌فرستند و جو خوبی برای من در تراکتور ایجاد شده بود. فکر می‌کنم هیچگاه هیچ بازیکنی چنین فضایی را تجربه نکرده است. دست تک‌تک هواداران تراکتور را می‌بوسم و از آنها تشکر می‌کنم. مدافع سابق تیم فوتبال تراکتور درباره اینکه با لژیونر شدن به تیم ملی هم فکر می‌کند، گفت: در جلسه‌ای که با مدیرعامل جدید تراکتور داشتم به وی گفتم برای لژیونر شدن بالای چهار سال است برنامه‌ریزی می‌کنم. می‌دانم وقتی به تیم جدیدم بروم کارم تازه شروع می‌شود و شرایط خیلی سخت‌تر از ایران است. مسیر پر پیچ و خمی دارم اما دعای خیر هواداران و پدر و مادرم پشت سرم است. خودم هم تلاشم را چندین برابر می‌کنم تا به تیم ملی برسم. امیدوارم اتفاق خوبی برای من در فوتبال اروپا بیفتد و از بازی کردن در این قاره لذت ببرم.
حوادث,منابع خبری از وقوع انفجاری مهیب در یک انبار مهمات در مرکز اوکراین خبر دادند. به گزارش ایسنا، به نقل از خبرگزاری رویترز، در پی وقوع این انفجار که در یک انبار مهمات در مرکز اوکراین به وقوع پیوست، مسئولان محلی حدود ۲۴ الی ۳۰ هزار تن از ساکنان محلی را از مناطق مجاور محل وقوع این انفجار تخلیه کردند. این انفجار در یک پایگاه نظامی در کالینیوکا واقع در ۲۷۰ کیلومتری غرب‌ کی‌یف رخ داد. ولودیمیر گریسمان، نخست‌وزیر اوکراین که پس از وقوع این انفجار در محل این رویداد حاضر شد‌، گفت: عوامل خارجی پشت این اتفاق وجود دارد. رسانه‌های محلی گزارش داده‌اند که ۱۸۸ هزار تن مواد منفجره در انبار مهماتی که دچار این سانحه شده، وجود داشته است. گزارش شده که این انفجار تلفات جانی بر جای نگذاشته است.
سیاسی,"یک چهره سیاسی اصلاح طلب گفت: آنچه که ما تاکنون از عملکرد مجلس یازدهم، شاهد بودیم این است که این مجلس به جای قانونگذاری، تبدیل به یک ستاد شبه تبلیغاتی برای انتخابات سال آینده است. به گزارش ،""داریوش قنبری""، نماینده پیشین مجلس در گفتگو با سایت ""نواندیش""، در پاسخ به این سوال که چرا مجلس یازدهم که همواره ادعای شفافیت داشته و شعار می دادند اکنون خود به طرح شفافیت آراء نمایندگان رای مثبت ندادند؟ گفت: ""شفافیتی که بدین گونه نمایندگان مجلس یازدهم در حال دنبال کردن آن هستند یک تسویه حساب با مجلس قبلی است در واقع این نمایندگان به صورت تبلیغاتی می خواستند عنوان کنند که با مجلس قبلی متفاوت اند. در مجموع اتفاقی که در نهایت رخ داد با آن شعارهایی که مطرح شده بود تفاوت دارد."" او افزود: واقعیتی که وجود دارد این است که اساسا بحث شفافیت به نوعی در این طرح تقلیل داده شده است و بیشتر به نوعی بحث آگاهی از رأی خاصی است که نمایندگان می خواهند مطرح کنند. از این رو این طرح جنبه های دیگر شفافیت را در برنمی گیرد. این چهره سیاسی اصلاح طلب ادامه داد: به هر حال شفافیت ابعاد وسیع تر و گسترده تری نسبت به آنچه که مدنظر این نمایندگان است دارد. در مجموع اقدامی که مجلس یازدهمی در این زمینه از خود نشان دادند به نوعی خودنمایی سیاسی و کارهای تبلیغاتی بود که انجام شد. این کار تبلیغاتی شان هم نهایتا به نتیجه نرسید. او بیان کرد: مجلس یازدهم تاکنون مجلس شعارها و احساسات بوده است حال جدا از بحث شفافیتی که مطرح می شود در ارتباط با سایر مسائل و موضوعات کشور، مجلس یازدهم تلاش کرده احساسی برخورد کند. مثلا در ارتباط با مسائل و مشکلات اقتصادی مردم، مجلس با جای اینکه برای حل مشکلات طرح و برنامه بدهد قانون تصویب کند صرفا به حملات احساساتی نسبت به دولت بسنده کردند و یک فضای احساسی منفی علیه دولت پدید آوردند به بیانی دیگر نمایندگان به جای حل مشکلات مردم راه برخوردهای احساسی و تخریب را در پیش گرفتند. عضو شورای مرکزی حزب مردمسالاری تاکید کرد: در مجموع در صحنه سیاست خارجی نیز، اقداماتی که مجلس انجام داده اقداماتی احساسی محسوب می شود از زمانی که این مجلس شکل گرفته تاکنون، اگر بخواهیم نطق ها و طرح های نمایندگانش را بررسی کنیم چیزی جز برخورهای احساسی و تبلیغاتی نخواهیم دید. او با بیان اینکه این مجلس صرفا مجلس شعارهای پوچ و توخالی بوده است ، اضافه کرد: این مجلس در مقام عمل، نمره قابل قبولی نمی گیرد. همچنین این شعارزدگی و نداشتن نمره قبولی به دلیل ترکیب مجلس و اهداف همفکران آنها برای انتخابات 1400 است. انگار نه انگار مجلس باید قانونگذار باشد و برای حل مشکلات مردم قانون تصویب کند آنچه که ما تاکنون شاهد بودیم تبدیل مجلس به یک ستاد شبه تبلیغاتی برای انتخابات سال آینده است. این نماینده پیشین مجلس در پایان اظهار کرد : مجلس یازدهم مجلس شعارها است و در راستای حل مشکلات مردم برنامه ای ندارد اساسا حتی به فرض که همفکران این مجلس، برنده انتخابات سال آینده باشند عملا به این دلیل که برنامه ای برای اداره کشور ندارند با این وضعیت اگر قوه مجریه را هم در اختیار بگیرند وضعیت کشور را بدتر خواهند کرد و در نتیجه امیدی به راهگشا بودن این طرز تفکر برای حل مشکلات کشور وجود ندارد."
فناوری,یکی از اولویت‌های اصلی وزارت ارتباطات و فناوری‌اطلاعات، ایجاد عدالت ارتباطی و کاهش شکاف دیجیتال بین شهرها و روستاها است. در همین راستا و در مسیر تحقق اهداف قانون برنامه ششم توسعه که در آن مقرر شده تمامی روستاهای بالای 20 خانوار باید به شبکۀ ملی اطلاعات متصل شوند، روند محرومیت زدایی ارتباطی از روستاها سرعت گرفته است. به گزارش تابناک به نقل از روابط عمومی اداره کل ارتباطات و فناوری اطلاعات استان مرکزی و در جریان بازدید مدیر کل ارتباطات این استان از روستای دهنو از توابع بخش مرکزی شهرستان خمین، این روستا از طریق اینترنت نسل چهارم اپراتور ایرانسل، به شبکۀ ملی اطلاعات متصل شده است. لادن مهدوی، مدیر کل ارتباطات و فناوری اطلاعات استان مرکزی در این بازدید افزود: روستای دهنو از اینترنت نسل چهارم اپراتور ایرانسل برخوردار است و با توجه به اجرای طرح رومینگ بین اپراتوری، دارندگان سیم کارت همراه اول نیز میتوانند با فعال سازی رومینگ دیتا، بدون پرداخت هیچگونه هزینه اضافی، از اینترنت پرسرعت ایرانسل بهره مند شوند. مهدوی هدف از اجرای طرح رومینگ بین اپراتوری را استفاده بهینه و حداکثری اپراتورها از زیرساخت‌های یکدیگر برای برقراری ارتباط مناسب و پایدار دانست و تصریح کرد: در حال حاضر در 230 روستای استان، برای سیم کارت‌های همراه اول نیز، با میزبانی شبکه ایرانسل امکان دسترسی به صوت و دیتا فراهم شده است. پیش از این نیز بر اساس گزارش رسمی «طرح توسعۀ زیرساخت خدمات الکترونیکی روستایی»، منتشر شده توسط محمدجواد آذری‌جهرمی وزیر ارتباطات و فناوری‌اطلاعات در تاریخ چهارشنبه 21 آبان 1399، از مجموع 39465 روستای بالای 20 خانوار در کشور، تعداد 35296 روستا به اینترنت پرسرعت متصل شده‌اند که از این تعداد، پوشش شبکۀ 3G و 4G ایرانسل در 25703 روستا و پوشش شبکۀ 3G و 4G همراه اول در 8788 روستا برقرار است. یعنی ایرانسل در تعدادی نزدیک به «سه برابر» (2.92 برابر) روستا بیشتر از همراه اول، دارای پوشش شبکۀ اینترنت‌همراه است. این ظرفیت نزدیک به سه برابری ایرانسل در پوشش اینترنت پرسرعت همراه، در شرایطی که با شیوع کرونا انتقال داده ( اینترنت همراه پرسرعت) تبدیل به اولویت اصلی روستاییان شده؛ مزیتی است که با الزام وزارت ارتباطات در گنجاندن دیتا در سرویس‌ رومینگ ملی، باعث می‌شود به تدریج سیم‌کارت‌های همراه اول نیز در روستاهای کشور، به اینترنت پرسرعت همراه ایرانسل دسترسی پیدا ‌کنند.
فرهنگی/هنری,بخش مهمی از خاطره کودکی‌مان به خصوص خاطره کودکی دختران مناطق روستایی و حتی شهرهای کوچک با عروسک‌هایی گره خورده که امروز به آن‌ها عروسک اقوام می‌گوییم. همان عروسک‌هایی که با آمدن باربی، به فراموشی سپرده شدند. عروسک اقوام، به عروسک‌هایی گفته می‌شود که برای تهیه آن‌ها به فروشگاه‌ها و مغازه‌ها نمی‌رفتند. مادرها یا مادربزرگ‌ها با هرآنچه در دست داشتند از یک قاشق گرفته تا چند تکه پارچه، می‌ساختند‌شان و برای بازی به بچه می‌دادند. این عروسک‌ها امروز به فراموشی سپرده شده‌اند اما بخش مهمی از آداب و سنن و فرهنگ اقوام را هم با خودشان به فراموشی می‌برند. هرچند تلاش‌هایی می‌شود تا دوباره احیا شوند اما هنوز جایی در آغوش کودکان سرزمین ایران ندارند. این گزارش را ببینید تا بیشتر درباره عروسک‌های اقوام ایرانی بدانید. بخشی از آن‌ها در حال احیاء دوباره هستند.
سلامت,"می تواند عوارض جانبی ناخواسته ای به همراه داشته باشد که به تخمدان های یک زن آسیب رسانده و کاهش یا توقف تولید و پروژسترون را موجب شود. در پزشکی به این شرایط نارسایی ناشی از شیمی درمانی (CIOF) گفته می شود. اگر تولید هورمون کاهش یافته یا متوقف شود، زن ممکن است توقف قاعدگی را تجربه کرده یا نظم آنها به هم بریزد. افزون بر این، وی ممکن است نشانه های شبیه یائسگی مانند گرگرفتگی یا خشکی و خارش واژن را تجربه کند.   به گزارش گروه سلامت به نقل از "" ""، اگر یک زن در هر ماه دوره قاعدگی را تجربه نکند، تخمک گذاری یا آزاد کردن یک تخمک ماهانه را انجام نمی دهد. از این رو، وی امکان نداشته و در این دوران نابارور محسوب می شود. بنابر نتایج مطالعه انجام شده توسط مرکز کنترل سرطان آمریکا، تقریبا دو سوم زنان پس از آغاز شیمی درمانی برای مقابله با سرطان پستان توقف قاعدگی را تجربه می کنند. در برخی زنان، تولید هورمون تخمدان پس از پایان شیمی درمانی بار دیگر از سر گرفته می شود. در زنان دیگر، این اتفاق رخ نمی دهد و یائسگی در سنین جوان‌تر شکل می گیرد. به خاطر داشته باشید که آغاز دوره های قاعدگی به تنهایی دلیل بر آغاز تخمک گذاری نیست و همچنان ممکن است با دشواری یا ناتوانی در باردار شدن مواجه باشید. به گفته انجمن سرطان آمریکا، این که یک زن بار دیگر توانایی باروری را باز یابد به عوامل بسیاری بستگی دارد که از جمله مهم‌ترین آنها می توان به موارد زیر اشاره کرد: نوع شیمی درمانی مورد استفاده دوز شیمی درمانی سن - زنان جوان‌تر از 40 سال نسبت به آنهایی که بیش از 40 سال سن دارند، در معرض خطر کمتری برای نارسایی تخمدان ناشی از شیمی درمانی قرار دارند. داروهای مخدری که موجب ناباروری می شوند نوع شیمی درمانی بر شانس یک زن برای تجربه ناباروری تاثیرگذار است. به عنوان مثال، بنابر گزارش انجمن سرطان آمریکا، سیکلوفسفامید (سیتوکسان)، سیس‌پلاتین (پلاتینول) و دوکسوروبیسین (آدریامایسین) احتمال بیشتری دارد به تخمدان ها آسیب وارد کنند. در مقابل، متوترکسات، 5-فلوروراسیل (5-FU)، و وینکریستین خطر کمتری برای تخریب تخمدان ها به همراه دارند. با پزشک خود درباره خطر شخصی تجربه ناباروری پیش از انجام شیمی درمانی صحبت کنید. همچنین، اگر بارداری پس از شیمی درمانی را مد نظر قرار داده اید، از پزشک خود درباره این که چه زمانی چنین امکانی وجود دارد، پرسش کنید. به طور معمول، پزشکان انتظاری شش ماهه پس از شیمی درمانی پیش از تلاش برای بارداری را توصیه می کنند. این ممکن است زمان دشواری برای شما باشد - ابتلا به سرطان پستان در زمان بهار جوانی باروری یا پیش از یائسگی. نسبت به این مساله توجه داشته باشید و خود را به خوبی آماده کنید. قوی باشید و حمایت لازم و مورد نیاز خود را دریافت کنید."
سیاسی,رئیس قوه قضائیه با اشاره به اجرای طرح غربالگری و پایش زندانیان در ۶ ماه دوم سال جاری گفت: با اجرای این طرح وضعیت بیش از ۲۰ هزار زندانی روشن شده است.   به گزارش ایرنا از اداره کل روابط عمومی قوه قضاییه، حجت الاسلام والمسلمین سید ابراهیم رئیسی در آخرین جلسه شورای عالی قوه قضاییه در سال ۹۹ با تبریک حلول ماه شعبان المعظم و اعیاد شعبانیه و گرامیداشت روز پاسدار اظهار داشت: برکاتی که سپاه و پاسداران انقلاب اسلامی برای کشور، نظام و مردم داشته، بر کسی پوشیده نیست.   رئیس قوه قضاییه افزود: حرکت سپاه در دفاع از نظام و ارزش‌ها و برگزاری رزمایش‌های اخیر با همکاری نیروهای مسلح و حضور مقتدرانه این نهاد انقلابی در همه عرصه‌ها افتخار آفرین است.   رئیسی یادآور شد: سپاه در عرصه سازندگی بعد از جنگ کارهای ماندگاری انجام داده که یکی از آنها پروژه «ستاره خلیج فارس» است که کشور را از واردات بنزین بی‌نیاز و به کشوری صادرکننده در این زمینه تبدیل کرده است.   وی تصریح کرد: ساخت بزرگراه‌های متعدد از جمله بزرگراه غدیر از دیگر کارهای بزرگ و ارزشمندی بود که به همت سپاه انجام شد و در زمینه احداث نیروگاه و سد و استفاده و توسعه فناوری‌های های‌تک نیز اقدامات خوبی به دست توانای مهندسین و کارشناسان این مجموعه صورت گرفته است.   رئیس قوه قضاییه گفت: هر جا مشکل و بحرانی چون سیل و زلزله و کرونا به وجود آمد حضور سپاه و بسیج در کنار مردم واقعاً دلنشین و آرامش بخش بوده و این عزیزان در حرکت مومنانه نیز کنار دستگاه‌های دیگر مانند کمیته امداد، هلال‌احمر، بهزیستی و ستاد اجرایی فرمان امام و بنیاد مستضعفان ایستادند.   رئیسی ضمن گرامیداشت روز جانباز افزود: جانبازان عزیز سند زنده ایثار، جهاد و مظلومیت هستند که صبوری آنها و خانواده‌های عزیزشان قابل ستایش است.   رئیس قوه قضاییه با اشاره به سالروز بمباران شیمیایی حلبچه توسط رژیم صدام در ۲۵ اسفند ۱۳۶۶، جانبازان این حادثه را سند زنده مظلومیت و نشانگر اوج خباثت و جنایت ناقضان حقوق بشر خواند.   رئیسی اظهارداشت: امروز ناقضان حقوق بشر از ناحیه مدعیان حقوق بشر مورد سوال قرار نمی‌گیرند و علیه آنها بیانیه‌ای هم صادر نمی‌شود اما وقتی یمنی ها از وطن و مردم خود و زنان و کودکان دفاع می‌کنند، مورد تهاجم این مدعیان قرار می‌گیرند.   وی ادامه داد: این بی‌رحمی و بی انصافی مصداق بارز نقض حقوق انسان در روز روشن است اما امروز دیگر ادعاهای مدعیان حقوق انسان در دنیا قابل پذیرش نیست و خریداری ندارد و همه ملت‌ها ماهیت آنها را شناخته‌اند.   رئیس قوه قضاییه با قدردانی از همکاران قضایی سراسر کشور برای پیگیری اجرای سند تحول قضایی در یکسال گذشته اظهار داشت: حرکت تحولی دستگاه قضا مستلزم حضور و همکاری همه اجزای نظام قضایی است که بعد از ابلاغ سند گام‌های ارزنده‌ای برای اجرای آن برداشته‌اند.   رئیسی افزود: رسیدگی به پرونده‌های معوقه بواسطه حرکت جهادی همکاران قضایی آن‌هم در شرایط کرونایی، اقدام قابل قدردانی است که نمی‌توان نادیده گرفت و به عنوان مثال در استان مازندران که روز گذشته به آن سفر داشتیم، بیش از ۹۰ درصد پرونده‌های معوقه با همت مضاعف همکاران ما به سرانجام رسیده است.   رئیس قوه قضاییه ادامه داد: در گذشته در دیوانعالی کشور، دیوان عدالت اداری و معاونت قضایی انباشت پرونده‌ها مواجه بودیم و آمار بخش‌های مختلف رضایت بخش نبود اما با حرکت جهادی همکاران ما شرایط به نحوی رقم خورده که این پرونده‌ها رو به پایان هستند.   وی تصریح کرد: در رسیدگی به پرونده‌های معوقه همواره بر رسیدگی عادلانه و اتقان آراء در اجرای حق و عدالت تأکید داشته‌ایم و توجه به کمیت نباید موجب غفلت از کیفیت کار شود. رئیسی همچنین به موضوع اشتغالزایی در زندان و توجه به وضعیت اقتصادی خانواده‌های زندانیان اشاره کرد و گفت: توجه به اشتغال در زندان از ۱۵ و ۲۰ درصد به ۵۰ درصد رسیده و در برخی استان‌ها حتی بیش از این رقم بوده است.   رئیس قوه قضاییه در ادامه به موضوع اعطای مرخصی به زندانیان در ایام شیوع کرونا اشاره کرد و گفت: اعطای مرخصی به زندانیان در ایام کرونایی حرکتی کاملاً انسان دوستانه و مبتنی بر دین و ارزشهای الهی و اسلامی بود.   وی ادامه داد: کرونا یک بحران جهانی بوده و اگر در کشورهای دیگری که مدعی دفاع از حقوق انسان هستند این میزان مرخصی به زندانیان داده شده، اعلام کنند که چه کرده‌اند.   رئیسی اعطای مرخصی به زندانیان در ایران در دوران شیوع کرونا در کشورمان را بی‌سابقه خواند و از کسانی گلایه کرد که در تریبون‌های مختلف با استناد به برخی منابع نادرست علیه این حرکت موضع‌گیری کرده و اطلاعیه و بیانیه دادند.   رئیس قوه قضاییه در بخش دیگری از سخنانش با اشاره به برنامه‌ تحول در حوزه حدنگاری و کاداستر نیز گفت که در سال ۹۹ اقداماتی که در این زمینه صورت گرفت، تا ۱۰ برابر اقدامات گذشته بوده است.   رئیسی افزود: بر اساس گزارش‌های دریافتی از استان‌های مختلف تحول خوبی در حوزه کاداستر انجام شده که امیدواریم این روند با جدیت بیشتر پیگیری شود و با حرکت جهادی به سامان برسد.   وی ابراز امیدواری کرد برنامه طراحی شده در حوزه حدنگاری طبق آنچه پیش بینی شده تا پایان سال ۱۴۰۰ به سامان برسد.   رئیس قوه قضاییه با بیان اینکه بخش عمده سند تحول قوه قضاییه فناوری پایه است تصریح کرد: بخش زیادی از کار تحول در دستگاه قضایی مربوط به حوزه فناوری و ایجاد سامانه ‌هاست.   رئیسی گفت: در ۶ ماه اخیر هفته‌ای یک بار شاهد افتتاح سامانه‌های جدید الکترونیکی بوده‌ایم که دسترسی مردم و اصحاب دعوا به سیستم قضایی و روند حق خواهی و عدالت را تسهیل می‌کند.   رئیس قوه قضاییه اضافه کرد: بر اساس طرح تحول قضایی نظارت‌ها نیز از «نظارت‌های گذشته‌نگر» به نظارت در حین کار و پس از آن تبدیل شده است و این روند به روز شدن و برخط شدن نظارت از سوی همه دستگاه‌ها باید با جدیت پیگیری شود.   رئیسی با بیان اینکه پایه تحول اصلاح قوانین و مقررات است و بدون اصلاح قوانین و مقررات نمی‌توان به یک تحول پایدار دست یافت، اعلام کرد بر اساس گزارش معاونت حقوقی قوه قضاییه، بیش از ۱۰ لایحه از لوایح مورد نیاز قضایی از سوی این معاونت تهیه شده که ۹۵ درصد کار انجام شده و در مراحل نهایی قرار دارند.   رئیس قوه قضاییه بر همین اساس تأکید کرد: در سال آتی نیز اجرای بخش‌های مختلف سند تحول قضایی باید با برداشتن گام‌های جدی‌تری پیگیری شود؛ خصوصاً در حوزه فناوری و بخش حقوقی و اصلاح قوانین و مقررات.   رئیس قوه قضاییه به بیانات راهبردی مقام معظم رهبری در روز عید مبعث اشاره و تأکید کرد: فرامین رهبر معظم انقلاب باید نصب العین همه مسئولان قرار گیرد و ما در دستگاه قضایی بیش از همه خود را مخاطب این سخنان می‌دانیم.   رئیسی افزود: مهمترین فراز بیانات رهبر انقلاب حفظ زنجیره تواصی به حق و صبر بود که همه همکاران قضایی بویژه قضات عزیز باید به آن توجه داشته باشند.   وی با تأکید بر اینکه اگر تواصی به حق و صبر در نظام قضایی سست شود آفات و مشکلات دستگاه قضا را تهدید می‌کند، اظهارداشت: برای ما ارزشمند است که اگر خطا و خلاف حقی اتفاق افتاد کارکنان دستگاه قضا و قضات عزیز و همه مرتبطین با این دستگاه خودشان پیشقدم شده و تواصی به حق کنند.   رئیس قوه قضاییه ادامه داد: توصیه به صبر و مقاومت در انجام مسئولیت نیز از مسائل مهم در کار است و اگر کسی بعد از پایان ساعت اداری از وقت و جان خود مایه گذاشت و به کار مردم رسیدگی کرد باید مورد تشویق و تقدیر قرار گیرد.   رئیسی خاطرنشان کرد: اقتضای حق و عدل ایجاب می‌کند که همکاران قضایی تحت تأثیر جوسازی‌ها قرار نگیرند و مقابل فضاسازی‌ها بایستند و خود را در پیشگاه خدا ببینند و کار قانونی و شرعی خود را انجام دهند.   رئیس قوه قضاییه با اشاره به روزهای پایانی سال و خرید عید توسط مردم بر لزوم توجه به تأمین کالاهای مورد نیاز مردم در شب عید تأکید کرد و گفت: مدیریت توزیع صحیح کالا در شب عید از مهمترین مسائلی است که باید مسئولان دولتی که در خط مقدم این کار هستند مورد توجه قرار دهند.   رئیسی تأکید کرد: نظارت بر نظام توزیع باید جدی‌تر شود تا مردم نگران تهیه کالاهای مورد نیاز شب عید نباشند و هر جا لازم باشد قوه قضاییه هم حاضر است برای رفع دغدغه‌های مردم به مسئولان اجرایی کمک کند.   در این نشست، ذبیح‌الله خداییان رئیس سازمان ثبت اسناد و املاک کشور از اتصال سامانه ثبت مالکیت معنوی این سازمان به سامانه سازمان جهانی ثبت مالکیت معنوی خبر داد و گفت: با پیگیری های فشرده صورت گرفته از این پس ثبت جهانی اسناد مالکیت معنوی از طریق سامانه سازمان ثبت مالکیت معنوی ایران امکان‌پذیر است.   وی افزود: برای اولین بار در سایت سازمان جهانی ثبت مالکیت معنوی، زبان فارسی نیز به زبان های آن افزوده شده است. پیش از این برای ثبت جهانی مالکیت علامت ها، نیاز به طی مراحل دشوار و مکاتبات متعدد بود که با این اتفاق این روند بسیار آسان شده است.   رئیس سازمان ثبت اسناد و املاک کشور همچنین با اشاره به ثبت مالکیت معنوی ۴۰۰ هزار علامت در این سازمان از راه اندازی سرویس هوشمند شناسایی علامت ها با استفاده از هوش مصنوعی برای جلوگیری از ثبت علامت های مشابه خبر داد.     «راه اندازی سرویس استعلام الکترونیک بین دفاتر ثبت و سازمان جنگل ها» از دیگر اقدامات سازمان ثبت برای حرکت به سوی هوشمندسازی و کاهش مکاتبات زمان‌بر اداری در این مجموعه بوده است.   مهدی حاج محمدی رئیس سازمان زندان ها نیز در این جلسه با اشاره به وعده این سازمان مبنی بر تحقق آمار ۵۰ درصدی اشتغال زندانیان در ابتدای سال جاری اعلام کرد: برای اولین بار سازمان زندان ها موفق شد آمار ۵۴ درصدی اشتغال زندانیان در زندان‌ها را محقق کند که بر این اساس افراد در ازای فعالیت خود در زندان‌ها مزد دریافت کرده و ارزش افزوده ایجاد می‌کنند.   وی همچنین با اشاره به تأکید رهبر معظم انقلاب بر رسیدگی به وضعیت خانواده زندانیان از راه اندازی «سامانه حمایت» با هدف اطلاع از آمار و وضعیت خانواده های زندانیان خبر داد و گفت: خانواده زندانیان با ورود به این سامانه و ثبت وضعیت خانوار، اعم از تعداد اعضای خانواده، وضعیت تحصیلی و اشتغال و درآمد خود، به سامانه این امکان را می دهند که به صورت هوشمند با درنظرگرفتن مدت حبس زندانی میزان حمایت و نحوه از آنها را تعیین کند و در دستور کار سازمان زندان ها قرار دهد.   رئیس سازمان زندان ها از همکاری بنیاد تعاون زندانیان و بنیاد علوی وابسته به بنیاد مستضعفان برای اختصاص ۲۰ میلیارد تومان بسته معیشتی به خانواده‌های زندانیان نیازمند در آستانه سال نو خبر داد.   حجت الاسلام محمد جعفر منتظری دادستان کل کشور نیز در این جلسه گزارشی از برخورد با سایت های قمار و شرط‌بندی ارائه کرد و از مسدود شدن برخی سایت های فعال در این زمینه و همچنین مسدود شدن تعدادی از حساب های بانکی مرتبط با آنها خبر داد.   علی باقری کنی معاون بین الملل و دبیر ستاد حقوق بشر قوه قضاییه هم با اشاره به برگزاری نشستی برای «تبیین آثار و پیامدهای ضد انسانی تحریم های ظالمانه آمریکا و برخی کشورهای اروپایی علیه ملت ایران» با حضور سفرا و دیپلمات های خارجی در کشورمان گفت که در این نشست دو تن از قربانیان این تحریم ها از میان بیماران مبتلا به تالاسمی و بیماری پروانه ای (ای بی) به نمایندگی از مجموعه بیماران به بیان مسائل و مشکلات ناشی از تحریم های ظالمانه مدعیان دروغین حقوق بشر پرداختند.   وی افزود: این بیماران تصریح داشتند که در طول سال جاری چند تن از مبتلایان به واسطه عدم دسترسی به داروها و تجهیزات پزشکی و درمانی مورد نیاز فوت کرده اند که قطعاً کشورهای تحریم کننده که در رأس آنها آمریکا و برخی کشورهای اروپایی هستند، شریک در قتل این کودکان معصوم بوده اند.   دبیر ستاد حقوق بشر قوه قضاییه اظهارداشت: تبیین دستاوردهای حقوق بشری دستگاه قضا به ویژه با تأکید بر دو سند صادره از سوی ریاست قوه قضاییه در سال ۹۹ محور دوم نشست ستاد حقوق بشر با سفرا و دیپلمات های مقیم تهران بود.   باقری کنی اضافه کرد: در این چارچوب مفاد حقوق بشری دو سند تحول قضایی و امنیت قضایی برای نمایندگان سیاسی کشورهای مختلف جهان به طور اجمالی تشریح و تأکید شد در منظر جمهوری اسلامی حقوق بشر یک امر واقعی است و رنگ پوست، نژاد، زبان، قومیت و دین و مذهب در آن تأثیر ندارد.   وی خاطر نشان کرد: «جمهوری اسلامی ایران همانطور که از حقوق انسانی در فلسطین و لبنان و سوریه و عراق و یمن دفاع می کند، با همان جدیت از حقوق مردم در اروپا هم دفاع می نماید و برای صیانت از جان و حق مردم بوسنی و هرزگوین جلوی متجاوزین می ایستد و از «اروپایی های مظلوم و بی پناه» در مقابل «اروپایی های ظالم و متجاوز» مجاهدانه دفاع کرده و در «قلب اروپا» و در برابر دیدگان «اروپایی های مدعی حقوق بشر» از «اروپایی مظلوم جانانه دفاع می کند و برای این اقدام انسان دوستانه هزینه هم می دهد و از هیچ کس و هیچ چیز هم واهمه ندارد.   بر اساس اعلام دبیر ستاد حقوق بشر قوه قضاییه، در این نشست سفرا و دیپلمات ها و نمایندگان سیاسی ۵۹ کشور و سازمان بین المللی مقیم تهران حضور داشتند که چند تن از آنها به طرح دیدگاه های خود پرداختند.
حوادث,مسئول آتش نشانی و خدمات ایمنی شهرداری دامغان (سمنان) گفت: یک مرد حدودا ۵۹ ساله به دلیل سقوط آسانسور در مرکز درمانی کلینیک براداران رضایی دامغان جان خود را از دست داد. مهدی ابراهیمی عصر چهارشنبه در گفت و گو با ایرنا افزود: ساعت ۱۲ ظهر امروز حادثه سقوط آسانسور در مجموعه درمانی رضایی دامغان به آتش نشانی گزارش شد. وی ادامه داد: بلافاصله سه نیروی آتش نشانی و عوامل اورژانس به محل حادثه اعزام شدند و مشخص شد، سقوط پنج متری آسانسور به چاهک، سبب مصدومیت شدید بیمار شده است. ابراهیمی اضافه کرد: عوامل امداد و نجات اورژانس و آتش نشانی، نسبت به خارج کردن فرد مصدوم اقدام کردند و فرد حادثه دیده به بیمارستان ولایت دامغان اعزام شد. مسئول آتش نشانی و خدمات ایمنی شهرداری دامغان تصریح کرد: متاسفانه مرد سقوط کرده در آسانسور به دلیل شدت جراحات وارده جان خود را از دست داد.
فناوری,"با کمک یک دستگاه اندرویدی می توانید یک شبکه وای فای را مشاهده کنید. شاید به شبکه ای متصل شده اید که گذرواژه آن را فراموش کرده اید یا قصد دارید گذرواژه یک شبکه وای فای را برای اتصال دستگاهی دیگر به آن بررسی کنید. بدون در نظر گرفتن دلیل، در ادامه با چگونگی یافتن گذرواژه شبکه های وای فای ذخیره شده روی دستگاه اندرویدی با استفاده از چند روش ساده بیشتر آشنا می شویم. بار دیگر باید به این نکته اشاره داشت که می توانید گذرواژه شبکه هایی که قبلا به آنها متصل شده اید را مشاهده کنید. اگر دستگاه شما به نسخه 10 سیستم عامل اندروید یا نسخه ای جدیدتر بروزرسانی شده است می توانید گذرواژه شبکه های وای فای ذخیره شده را بی نیاز از روت کردن دستگاه مشاهده کنید. در ادامه روند این کار روی اندروید 11 ارائه شده است که با توجه به تلفن همراه و نسخه اندروید ممکن است در دستگاه های مختلف اندکی متفاوت باشد. بخش را باز کرده و به قسمت مراجعه کنید. روی ضربه بزنید تا شبکه های وای فای فعلی یا آنهایی که در گذشته ذخیره شده، نمایش داده شوند. شبکه وای فای که قصد دارید گذرواژه آن را مشاهده کنید را انتخاب کرده تا گزینه های آن نمایش داده شوند. در این صفحه، بخش را انتخاب کنید. شما باید اثرانگشت یا چهره خود را تایید کرده یا پین کد را وارد کنید تا امکان رفتن به مرحله بعد وجود داشته باشد. پس از انجام این کار، گذرواژه شبکه وای فای زیر یک نمایش داده خواهد شد. 
 
 اگر گذرواژه به هر دلیلی نمایش داده نشد، شما می توانید کیوآر کد را با استفاده از دستگاهی دیگر اسکن کنید تا آن را به شبکه اضافه کند. اگر دستگاه شما با اندروید 9 یا نسخه های قدیمی‌تر این سیستم عامل کار می کند، برای مشاهده گذرواژه شبکه وای فای ذخیره شده باید روش های دیگری را امتحان کنید. متاسفانه، آنها همگی در یک دستگاه اندرویدی روت شده قابل استفاده هستند. این به دلیل آن است که فایل حاوی اطلاعات وای فای برای شبکه های ذخیره شده در بخشی محافظت شده از حافظه ذخیره سازی تلفن همراه قرار دارد. کاربر اجازه مشاهده پوشه یا فایل درون آن را ندارد، مگر این که دستگاه اندرویدی روت شده باشد. اگر یک دستگاه اندرویدی روت شده در اختیار دارید می توانید از یک اپلیکیشن فایل اکسپلورر که از جستجوی روت پشتیبانی می کند، استفاده کرده و به آدرس مراجعه کنید. گزینه را باز کرده و سپس باید قادر به مشاهده نام و گذرواژه شبکه وای فای باشید. در مواردی که این روش کار نمی کند، یا قصد دارید روش دیگری را امتحان کنید، می توانید استفاده از اپلیکیشن های اندرویدی نشان دهنده گذرواژه وای فای مانند را مد نظر قرار دهید. این اپلیکیشن ها امکان انتخاب یک شبکه وای فای ذخیره شده برای مشاهده گذرواژه آن را می دهند. برای کار با این اپلیکیشن ها دستگاه اندرویدی باید روت شده باشد و البته نتیجه بررسی ها درباره آنها یکدست نیستند، از این رو، مسیر پیش روی شما ممکن است متفاوت باشد. اگر فایل حاوی گذرواژه وای فای توسط تلفن همراه شما رمزنگاری شده باشد، این اپلیکیشن ها نمی توانند کار زیادی انجام دهند. برای پرهیز از مشکلاتی مانند فراموشی گذرواژه شبکه وای فای می توانید استفاده از یک اپلیکیشن را مد نظر قرار دهید تا مواردی مانند گذرواژه های وای فای مهم خود را در آن ذخیره کنید. ترجمه: محمدمهدی حیدرپور"
حوادث,کارمند زن دانشگاه علم و صنعت بر اثر سقوط از طبقه سوم یکی از ساختمانهای این دانشگاه جان خودش را از دست داد. به گزارش خبرنگار حوادث باشگاه خبرنگاران پویا؛ ساعت 18:30 روز گذشته مأموران کلانتری 136 فرجام با بازپرس کشیک قتل پایتخت تماس گرفته و خبر سقوط مرگبار زن میانسالی را اعلام کردند. بنابر اظهارات مأموران، متوفی زن چهل و نه ساله و از کارمندان دانشگاه علم و صنعت بوده، وی حدود ساعت 14 روز گذشته از طبقه سوم یکی از ساختمانهای این دانشگاه به پایین سقوط کرده و پس از انتقال به بیمارستان بر اثر شدت جراجات جان باخته بود. سرانجام با دستور محسن مدیرروستا؛ بازپرس امور جنایی تهران، جسد متوفی برای بررسی بیشتر به پزشکی قانونی منتقل شد و تحقیقات درباره علت و چگونگی این حادثه مرگبار ادامه دارد.
حوادث,‌مدیر مرکز آموزشی_درمانی شهید رجایی گفت: جوان 26 ساله‌ای که از یک مجتمع مسکونی در شهرک مهرگان سقوط کرده بود، در بیمارستان شهید رجایی تحت مراقبت و درمان قرار گرفت. ‌محسن ادهمی مدیر مرکز آموزشی_درمانی شهید رجایی در گفت‌وگو با ایسنا، اظهار کرد: شب گذشته جوان 26 ساله‌ای از یک ساختمان در مهرگان سقوط کرده بود به بیمارستان مهرگان منتقل شد. وی افزود: این جوان دچار خونریزی مغزی و شکستگی جمجمه شده بود که به‌سرعت توسط متخصص اعصاب تحت جراحی و درمان قرار گرفت. مدیر مرکز آموزشی_درمانی شهید رجایی  در پایان گفت: در حال حاضر سطح هوشیاری بیمار تا حدودی بالاآمده و در بخش مراقبت‌های ویژه قرار دارد.
سیاسی,وزیر کشور طی حکمی معاون توسعه و مدیریت منابع این وزارتخانه را با حفظ سمت به عنوان عضو ستاد انتخابات کشور و رییس کمیته مالی و پشتیبانی ستاد مذکور منصوب کرد. به گزارش پایگاه اطلاع رسانی وزارت کشور، در حکم «عبدالرضا رحمانی فضلی» برای انتصاب «جواد ناصریان» آمده است: با عنایت به عزم و اراده و تاکید دولت تدبیر و امید در برگزاری انتخابات با شکوه بر مدار قانون، به موجب این حکم جنابعالی را با حفظ سمت به عنوان عضو و رییس کمیته مالی و پشتیبانی ستاد انتخابات کشور در امر برگزاری انتخابات ششمین دوره شوراهای اسلامی شهر و روستا، دومین میان‌دوره ای پنجمین دوره مجلس خبرگان رهبری و اولین میاندوره ای یازدهمین دوره مجلس شورای اسلامی و برنامه ریزی برای برگزاری انتخابات سیزدهمین دوره ریاست جمهوری اسلامی ایران، منصوب می کنم. وزیر کشور تاکید کرده است: با توجه به همزمانی، اهمیت و حساسیت انتخابات پیش رو لازم است با هماهنگی رئیس ستاد انتخابات کشور و اتخاذ تدابیر مناسب، همه تمهیدات و مقدمات لازم فراهم و در زمان مقرر اجرا شود.
سلامت,یک فوق تخصص ریه از دانشگاه علوم پزشکی تهران، تشخیص آسم از کرونا را برای پزشک فوق تخصص ریه بسیار ساده دانست و گفت: تاکنون هیچ شواهد و تحقیقاتی مبنی بر اینکه افراد مبتلا به آسم بیشتر به ویروس کرونا مبتلا می شوند، وجود ندارد و نمی توان گفت بیماران آسم شانس بیشتری برای ابتلا به کرونا دارند.   مصطفی قانعی در گفت وگو با ایسنا، با بیان اینکه بیماری آسم پاسخ بیش از حد مجرای هوایی به یک محرک است، اظهار کرد: در بیماری آسم باید محرکی باشد تا مجرای هوایی پاسخ بیش از حدی نسبت به آن ارائه دهد.   وی با اشاره به اینکه آسم می تواند ارثی و آلرژیک باشد و یا بر اثر شغل فرد در اثر تماس طولانی مدت با برخی از محرک ها به وجود آید، تصریح کرد: آسم یک بیماری انسداد مجاری هوایی است که وقتی فرد دچار حملات آسم می شود، این انسداد افزایش پیدا می کند، عبور هوا از مجاری هوایی به سختی صورت گرفته و در ریه صدای خس خس ایجاد می شود که علت آن تنگی مجاری هوایی است.   فوق تخصص ریه از دانشگاه علوم پزشکی تهران با بیان اینکه در ایجاد بیماری آسم عوامل زمینه ای و ارثی و یا عوامل تشدیدکننده نقش دارند، گفت: این بیماری می تواند توسط برخی از بیماری های ویروسی (حتی سرماخوردگی ساده)، خوراکی ها، گرده گیاهان و یا آب و هوا تشدید شود، بنابراین علاوه بر زمینه بیماری و ژنتیکی بودن آن، این بیماری بر اثر عوامل تشدیدکننده، تشدید می شود که باید موارد تشدید کننده را به حداقل رساند و از آن ها پرهیز کرد.   قانعی افزود: عوامل زمینه ای مانند وراثت را نمی توان از بین برد، اما عوامل تشدیدکننده را می توان کنترل کرد و شدت بیماری را کاهش داد، براین اساس، اگر والدین دارای بیماری آسم باشند فرزند آنها نیز می تواند آسم را به ارث ببرد، اما با کنترل عوامل تشدید کننده که در اختیار فرد است، می توان شدت بیماری را کاهش داد.   وی در مورد تشخیص بیماری آسم نیز، توضیح داد: دستگاهی وجود دارد که به وسیله آن حجم ریه را اندازه می گیرند و می توان بیماری انسداد ریه را تشخیص داد. در صورتی که بیماری وجود داشته باشد چندین روش درمانی برای آن تجویز می شود تا با کنترل بیماری، مانع از پیشرفت آن شد.   این پزشک فوق تخصص با اشاره به اینکه دو نوع داروی ضد التهاب و داروی متسع کننده برونش ها برای رفع انسداد مجاری استفاده می شود، یادآور شد: داروهایی که مجاری را متسع می کنند، مثل سالبوتامول، سالمترول، داروهایی که التهاب مجاری را کم می کنند و از دسته کورتن های استنشاقی هستند مثل بکلومتازون و... در پیشگیری از حملات و درمان آسم موثر هستند.     قانعی خاطرنشان کرد: در حال حاضر هیج بیمار آسمی نیست که پزشک نتواند بیماری او را کنترل کند، بنابراین مراجعه به هنگام به پزشک و تحت نظر بودن، باعث می شود فرد زندگی راحت تری داشته باشد.   این پزشک فوق تخصص ریه با بیان اینکه در ابتلا به ویروس کرونا معمولا تب، ضعف و بدن درد قابل توجهی بوجود می آید، افزود: در آسم هیچ کدام از این علائم وجود ندارد، علاوه بر آن ابتلا به ویروس کرونا به دنبال تماس با فرد آلوده اتفاق می افتد، اما آسم از شخص مبتلا به آسم یا هر شخص دیگری سرایت نمی کند.   وی با اشاره به اینکه ویروس کرونا مجاری هوایی را درگیر نمی کند و بیشتر نسج بافت ریه را در گیر می کند، تصریح کرد: آسم فقط مجاری هوایی را گرفتار می کند، نسج ریه را درگیر نمی کند و حتی در سی تی اسکن افراد هیچ ضایعه ای در نسج ریه فرد دیده نمی شود. بنابراین اکسیژن خون اغلب افراد مبتلا به آسم افت نمی کند، مگر اینکه بیماری خیلی شدید باشد، درحالیکه در کرونا اکسیژن خون افراد افت می کند.   قانعی تشخیص آسم از کرونا را برای پزشک فوق تخصص ریه بسیار ساده دانست و گفت: تاکنون هیچ شواهد و تحقیقاتی مبنی بر اینکه افراد مبتلا به آسم بیشتر به ویروس کرونا مبتلا می شوند وجود ندارد و نمی توان گفت بیماران مبتلا به آسم، شانس بیشتری برای ابتلا به کرونا دارند.     این فوق تخصص ریه، با اشاره به اینکه واکسیناسیون کرونا برای افراد مبتلا به آسم منعی ندارد، یادآور شد: حتی بعضی از داروهایی که افراد مبتلا به آسم استفاده می کنند می تواند تا حدی عوارض ریوی کرونا را نیز فروکش کند.   وی در مورد افرادی که سابقه ژنتیکی آسم دارند، گفت: در این افراد آسم از همان دوران کودکی آغاز می شود و به ترتیب در بزرگسالی شانس حملات کمتر می شود، چراکه مجاری هوایی بزرگ تر و تکامل یافته تر می شوند و حملات شدید رخ نمی دهد.     قانعی به یکی از مواردی که خطر مرگ بیماران آسمی را زیاد می کند اشاره کرد و گفت: استفاده مکرر از اسپری آبی رنگ باعث افزایش خطر مرگ و میر بیماران می شود، چراکه این اسپری فقط برای موارد حمله آسم مناسب است، درحالیکه افراد چون به سرعت علائم بهبودی را می بینند و حالشان خوب می شود، دائما از این اسپری استفاده می کنند. در نتیجه زمانی که لازم است ریه گشاد شود این دارو دیگر پاسخ نمی دهد و باعث افزایش مرگ و میر می شود.   این پزشک فوق تخصص ریه با اشاره به اهمیت میزان و چگونگی استفاده از اسپری ها، توضیح داد: به بیماران توصیه می کنیم حتما با دستور پزشک دارو مصرف کنند. اگر با مصرف دارویی موقتا علائم بیماری بهبود پیدا کرد، آن را به عنوان داروی اصلی قلمداد نکنند و بر این باور نباشند که هر موقع مشکل تنگی نفس پیدا کردند از این اسپری استفاده کنند.     وی به برخی از باورهای نادرست مردم اشاره و تصریح کرد: برخی باور دارند که استفاده مکرر از این اسپری ها باعث گشادن شدن دریچه های قلب می شود، اما این تصور نادرستی است و چنین چیزی وجود ندارد. عده ای نیز باور دارند استفاده از اسپری باعث عادت می شود، یا استفاده از دارو باعث تضعیف سیستم ایمنی می شود، چنین تصوراتی نیز کاملا اشتباه است، همچنین بیمار می تواند با دستور و زیرنظر پزشک، ورزش و فعالیت بدنی داشته باشند.   قانعی باورهای نادرست مردم را باعث از کنترل خارج شدن بیماری آسم در برخی افراد دانست و تاکید کرد: توصیه می شود افراد دستورالعمل های پیشگیری از کرونا، آسم و هر بیماری دیگری را رعایت کنند، با پزشک خودشان در ارتباط بوده و برنامه منظمی برای درمان بیماری خود داشته باشند، چراکه با رعایت اصول و نکات هیچ مشکلی پیش نخواهد آمد.
حوادث,رییس پلیس فتا تهران از دستگیری کلاهبردار حرفه‌ای که با استفاده ازدستگاه اسکیمر اقدام به برداشت میلیونی از حساب طعمه‌هایش می‌کرد خبر داد. به گزارش سرهنگ تورج کاظمی رییس پلیس فتا تهران در راستای این خبر گفت: چندی قبل مرد جوانی با حضور در اداره پلیس فتای تهران از برداشت غیرمجاز میلیونی از حساب بانکی‌اش خبر داد و تیمی از ماموران پلیس فتا برای دستگیری عامل این برداشت غیرمجاز وارد عمل شدند. وی افزود: ماموران در تحقیقات ابتدایی پی بردند این مرد در خیابان 17 شهریور زندگی می‌کند بدون اینکه کارت بانکی‌اش را در اختیار کسی قرار دهد از حسابش 10 میلیون تومان برداشت شده است. سرهنگ کاظمی ادامه داد: تیم پلیسی در ادامه تجسس‌ها پی بردند 3 مرد دیگر بدون اینکه کارت بانکی و رمز کارت‌هایشان را در اختیار کسی قرار دهند نزدیک به 100 میلیون تومان از حسابشان پول برداشت شده است. رییس پلیس فتا تهران عنوان کرد: با توجه به حساس بودن پرونده، تیم کارشناسی ماموران پلیس فتا با اقدامات فنی و پلیسی پی بردند که پول‌ها به حساب مرد جوانی که مهدی نام دارد واریز شده و در ادامه مشخص شد مهدی یکی از سارقان حرفه‌ای است. وی گفت: ماموران در این مرحله با شناسایی مخفیگاه مهدی در میدان قزوین برای دستگیری وی وارد عمل شدند که در زمان دستگیری مهدی مشخص شد وی چندی قبل بخاطر سرقت دستگیر شده و به زندان منتقل شده است. سرهنگ کاظمی ادامه داد:متهم در این مرحله به دستور مقام قضایی از زندان به پلیس فتا تهران منتقل شد و در تحقیقات از متهم مشخص شد که وی با استفاده از دستگاه اسکیمر در یک مغازه سوپرمارکت اقدام به کپی کردن کارت‌های بانکی طعمه‌هایش کرده و سپس دست به برداشت میلیونی از حساب آنها کرده است. رییس پلیس فتا تهران بزرگ در پایان گفت: متهم برای سیر مراحل قانونی در اختیار مقام قضایی قرار گرفته است.
فرهنگی/هنری,- این روزها که محمد هادی رضوی یکی از تهیه کنندگان سریال شهرزاد (فصل اول) بحث داغ روز است، در مورد و که در سریال شهرزاد گرفته‌اند بسیار جنجالی شده است. در سال 1395  این شده بود که سرمایه سریال شهرزاد برای تهیه شده است و ... ترانه علیدوستی (بازیگر)، رضا کیانیان (بازیگر)، حسن فتحی (کارگردان)، نغمه ثمینی (فیلمنامه نویس) به این اتهامات واکنش نشان دادند اما در حال حاضر که این مباحث در جریان دادگاهی رضوی دوباره مطرح شده است تقریبا همگی سکوت اختیار کرده‌اند. به دنبال این قضایا برخی از منتقدین و رسانه‌ها این انتظار را از عوامل سریال «شهرزاد» مطرح کرده‌اند که دستمزد خود از این مجموعه را پس بدهند، (بازیگر) تنها کسی است که در مصاحبه‌ای با ایرنا به این مسائل واکنش نشان داد و گفت: «مگر ما خبر داشتیم که چه اتفاقاتی در حال رخ دادن است. مگر خود آقای فتحی در جریان بوده که قرار است چه اتفاقی بیفتد. این‌ها آمدند و گفتند که می‌خواهند یک سریالی بسازند و کارگردانی آن را به آقای فتحی پیشنهاد دادند و آقای فتحی هم ما را انتخاب کرد. که می‌خواهند از صندوق فرهنگیان اختلاس کنند. مگر به ما پیشنهاد داده بودند که با یکدیگر بخوریم.» در ادامه هم اضافه کرده است: « امثال آقای رضوی در مملکت زیاد است. صحبت آقازاده‌ها و مسائل دیگر بارها در رسانه‌ها مطرح شده است. اختلاس‌های بسیاری از ۱۲۳ میلیارد تا ۱۲ هزار میلیاردی مطرح است. شاید یک بخشی از آن را برده و در یک پروژه دیگری مثل ساختمان‌سازی هزینه کرده اند. آیا باید تمام و که در این پروژه‌ها کار کرده‌اند عذرخواهی کنند و درآمدشان را پس بدهند؟ این خواسته برحق نیست.» در این نوشتار قصد بر درست یا غلط بودن هیچ کدام از طرفین ماجرا نداریم و مهمتر از همه این اتفاقات بحث بر سر آسیب‌هایی است که این ماجرا بر صنعت سینما و سریال سازی وارد کرده است. واقع بینانه باید گفت مجموعه شهرزاد به لحاظ استانداردهای سریال سازی کیفیتی را ارائه داد که سطح توقع جامعه را بالا برد و به همین دلیل هم بحث و گفتگو بر متن و حاشیه آن زیاد است. بالا رفتن دستمزد بازیگران از فصل دوم این سریال یک بحث مطرح در آن زمان بود که شاید واقعا باعث شد بسیاری از دستمزدها تغییر کند و توقعات بازیگران تا اندازه‌ای بالا رفت که بسیاری از تهیه کنندگان به این رویه معترض بودند. مسعود ده‌نمکی در مصاحبه‌ای مطرح کرده بود: «دستمزد بازیگران آن‌قدر بالا رفته که بدون پول کثیف نمی‌شود فیلم ساخت» ضربه مهلکی که این جریان سریال شهرزاد و دادگاهی یکی از تهیه‌کنندگان آن بر سینما و صنعت سریال‌سازی نمایش خانگی زده این است که جامعه نسبت به هر سرمایه‌گذاری در این حوزه شده‌ است. علی الخصوص وقتی این اتفاق برای یکی از سریال‌های محبوب یک دهه اخیر صورت گرفته است. خود اهالی سینما از فیلمسازان و عوامل مختلف تا رسانه‌ها و خبرنگاران سینمایی، کانال‌های تلگرامی و ... در شعله‌ور تر شدن آتش این اتفاقات بی تاثیر نبوده‌اند. در حال حاضر هر شخص حقوقی یا حقیقی بخواهد در یک فیلم یا سریال کند همه این سوال را مطرح می‌کنند که چرا چنین کاری می‌کند، دلیل ورودش به سینما چیست و از ساخت فیلم چه هدفی دارد؟ 2 فیلم تحسین شده از نظر منتقدان و کارشناسان در جشنواره فجر ملی سال گذشته حضور داشت که جدای از تمام ارزش‌های مادی و معنوی آنها، بسیاری جنجال بر سر این درگرفت که سرمایه‌گذار این فیلم‌ها از کجا آمده؟ چرا آمده؟ و ... اساسا مطرح ساختن موضوعی چون تهیه سریال یا فیلم برای دور از واقعیت است، چون گردش مالی یک سریال یا فیلم در مقیاس با اعداد و ارقام مرتبط با پولشویی واقعا ناچیز است، اما نمی‌توان انکار کرد که شخص یا اشخاصی به هر بهانه‌ای از علایق شخصی یا حشر و نشر با هنرمندان و ستارگان و ... به این حیطه ورود می‌کنند. باید به اهالی سینما و سریال سازی یادآوری کرد که همیشه باید به آینده نگریست و نگاه رو به جلو داشت، به دلیل دعواهای صنفی، مشکلات داخل گروهی، رقابت‌های شغلی و یا حتی کینه‌های شخصی کار را به جایی نرسانید که هیچ شخصی که به این محدوده وارد شود.
حوادث,فرمانده انتظامی شهرستان بجنورد از آتش زدن زنی توسط یک مرد در این شهرستان خبر داد. به گزارش ایلنا، سرهنگ علی پاکدل اظهار کرد: ساعاتی پیش در پی تماس با مرکز فوریت‌های پلیسی مبنی بر یک فقره آتش‌سوزی، بلافاصله مأموران انتظامی به محل اعزام شدند. سرهنگ پاکدل افزود: در بررسی‌های اولیه مشخص شد فردی باریختن بنزین اقدام به آتش زدن خانمی کرده که با توجه به سوختگی سریع خانم به مرکز درمانی منتقل و به علت سوختگی به مشهد اعزام شد. وی عنوان کرد: متهم پس از آتش زدن از صحنه متواری شده و مأموران پس از شناسایی در پی دستگیری وی هستند. فرمانده انتظامی بجنورد اظهار کرد: با هماهنگی مقام قضایی اقدامات و تحقیقاتی اولیه در این باره انجام‌شده و پرونده تحت بررسی قرار گرفت و علت و انگیزه آن تاکنون مشخص نیست.
سیاسی,وزیر کشور گفت: با توجه به مقاومت مردم و فشاری که به افکار عمومی آمریکا وارد شد و ترامپ هم نتوانست برگ برنده‌ای از ایران بدست بیاورد که این مسئله در انتخابات آمریکا اثر داشت و شکست ترامپ برای مردم ما دفع یک شر و خوشحال‌کننده بود. به گزارش تسنیم، عبدالرضا رحمانی فضلی وزیر کشور امشب در برنامه نگاه یک شبکه یک سیما طی سخنانی اظهار داشت: مردم ما در سال 99 با سختی‌های زیادی مواجه بودند و ما نگران بودیم که امسال باید موضوع امنیت را به‌شدت مدیریت و رعایت می‌کردیم و مسئله بعد نیز موضوع بیماری کرونا بود. هم‌چنین آثار اقتصادی کرونا نیز گسترده بود و بیش از یک میلیون نفر شغل خود را از دست دادند و سال 99 سال سختی برای مردم بود. وی افزود: با توجه به مقاومت مردم و فشاری که به افکار عمومی آمریکا وارد شد و ترامپ نتوانست برگ برنده‌ای از ایران بدست بیاورد که این مسئله در انتخابات آمریکا اثر داشت و شکست ترامپ برای مردم ما دفع یک شر و خوشحال‌کننده بود.
فرهنگی/هنری,مردي صبح از خواب بيدار شد و ديد تبرش ناپديد شده است. شك كرد كه همسايه اش آن را دزديده باشد ، براي همين، تمام روز او را زير نظر گرفت. متوجه شد كه همسايه‌اش در دزدي مهارت دارد، مثل يك دزد راه مي‌رود، مثل دزدي كه مي‌خواهد چيزي را پنهان كند، پچ پچ مي كند. آن قدر از شكش مطمئن شد كه تصميم گرفت به خانه برگردد، لباسش را عوض كند، نزد قاضي برود و شكايت كند. اما همين كه وارد خانه شد ، تبرش را پيدا كرد. زنش آن را جابه جا كرده بود. مرد از خانه بيرون رفت و دوباره همسايه اش را زير نظر گرفت و دريافت كه او مثل يك آدم شريف راه مي‌رود، حرف مي‌زند، و رفتار مي‌كند. ___________________________________
حوادث,رئیس سازمان آتش نشانی و خدمات ایمنی شهرداری شیراز گفت: ارتفاعات بین شاپور جان و پیربنو(حسین آباد) از ساعتی پیش دچار آتش‌سوزی شده است. به گزارش ایلنا، محمدهادی قانع افزود: شعله‌های آتش از ساعاتی پیش به جان مراتع و پوشش گیاهی در ارتفاعات شاپور جان و پیربنو افتاده و همچنان عرصه‌های طبیعی در آتش می‌سوزد که گستردگی محدوده آن بسیار زیاد اعلام شده است. وی با بیان اینکه سطح آتش‌سوزی گسترده است و نیروهای مردمی و امدادی در تلاش برای مهار این آتش هستند، افزود: هنوز علت بروز حادثه مشخص نشده است. رئیس سازمان آتش نشانی و خدمات ایمنی شهرداری شیراز بیان کرد: چند دستگاه خودروی سبک و سنگین اطفا حریق و همچنین اعزام تیم عملیات ویژه سازمان آتش نشانی شیراز به محل حادثه اعزام شدند. قانع خاطرنشان کرد: از سازمان‌های مختلف، منابع طبیعی، محیط زیست و نیروهای نظامی و انتظامی درخواست کمک کرده‌ایم.
حوادث,معاون درمان دانشگاه علوم پزشکی کردستان گفت: بر اثر سقوط سایه بان ورودی اورژانس بیمارستان بعثت سنندج، فرد همراه یک بیمار سرپایی جان خود را از دست داد. دکتر صدیق جدیدالاسلامی روز دوشنبه در گفت و گو با خبرنگار ایرنا اظهار داشت: این حادثه ظهر امروز روی داد که هنوز علت سقوط این سایبه بان مشخص نیست و در دست بررسی قرار دارد. وی افزود: فرد متوفی حدود ۵۰ سال دارد و به همراه بیماری برای تزریق آمپول به این بیمارستان مراجعه کرده بود که بر اثر این حادثه جان خود را از دست داد. معاون درمان دانشگاه علوم پزشکی کردستان با بیان اینکه این حادثه هیچ مصدومی نداشته است، اضافه کرد: پس از این حادثه اقدامات فوری برای نجات این فرد انجام گرفت و تیمی از کادر درمان آماده شدند تا اقدامات درمانی لازم را انجام دهند اما متاسفانه این جان خود را از دست داده بود. دکتر جدیدالاسلامی افزود: تیم آتش نشانی این فرد را از زیر سایه‌بان خارج کردند و دقایقی بعد از حادثه جلسه ای با حضور دادستان عمومی و انقلاب مرکز کردستان، کارشناسان فنی و رییس دانشگاه علوم پزشکی کردستان برگزار شد تا حادثه بررسی شود. دستور استاندار کردستان برای بررسی حادثه بیمارستان بعثت به دنبال ریزش بخشی از اوژانس بیمارستان بعثت سنندج، استاندار کردستان خواستار بررسی سریع این حادثه شد. اسماعیل زارعی‌کوشا به دنبال بروز حادثه در بیمارستان بعثت سنندج، خواستار بررسی هر چه سریعتر این موضوع و علت وقوع حادثه شد و سرپرست معاونت سیاسی و امنیتی استانداری را موظف کرد که به صورت ویژه این حادثه را مورد بررسی قرار دهد. وی با تاکید بر لزوم آمادگی همه ادارات و سازمان های دولتی برای خدمت رسانی به مردم در هر شرایط زمانی و مکانی، عنوان کرد: جلوگیری از وقوع این گونه حوادث از سوی مدیران و مسوولان استان لازم و ضروری است. استاندار کردستان ضمن تسلیت به خانواده فرد متوفی در این حادثه، گفت: باید ضمن بررسی تمامی جوانب با هر گونه قصور احتمالی در جریان وقوع این حادثه برخورد صورت گیرد. بیمارستان بعثت سنندج از جمله بیمارستان‌های عمومی (جنرال) مجهز در سنندج است این بیمارستان در سال ۱۳۷۳ تأسیس شد و در حال حاضر دارای ۳۴۹ تخت فعال است طبق اعلام هواشناسی کردستان بارش برف و باران از اوایل هفته جاری شروع شده و تا سه شنبه تداوم دارد،در شبانه روز گذشته ارتفاع برف در شهرهای مریوان، بانه و سقز به بیش از ۵۰ سانتی متر(نیم متر) رسید.
فرهنگی/هنری,مهران احمدی، بازیگر سینما و تلویزیون با حضور در برنامه «35» فریدون جیرانی از شروع کار بازیگری‌اش گفت و از اختلافی که با عبدالرضا کاهانی دارد، پرده برداشت. به گزارش خبرآنلاین، آخرین ساعات شامگاه چهارشنبه 25 آذر، برنامه اینترنتی و گفت‌‌و‌گو محور «35» با اجرای فریدون جیرانی و حضور مهران احمدی، در دسترس مخاطبان قرار گرفت. در ابتدای این گفت‌وگو، مهران احمدی درباره نقش بهبود در «پایتخت» توضیح داد: «ابتدا باید این نقش را برای خودم پیش تولید می‌کردم تا به آن برسم. من از خروس برای بازی این نقش بهره‌گرفتم که همیشه حواسش به اطرافش است. این شخصیت یکی از دوست داشتنی‌ترین نقش‌های من بود.» او درباره عدم حضور خود در «پایتخت 5» گفت: «هرکسی برای خود برنامه‌هایی دارد. من مهران احمدی هستم و کمدین نیستم که نقش ثابتی را بازی کنم، عکس آن‌چه آقای شریفی‎نیا گفتند که بازیگر خوب باید بتواند یک نقش را خوب بازی کند. من بازیگر هستم و سعی می‌کنم نقش‌های متفاوتی را بازی کنم و اگر بهبود ادامه پیدا کند، تبدیل می‌شود به عین الله باقرزاده.» احمدی درخصوص اولین فعالیت‌های هنری خود ادامه داد: «در دوران دبیرستان و سالن اصلی تئاتر نیشابور کارهایی را ساختم که آقای کاهانی هم در آن بازی می‌کرد. قبل از آن هم در کانون نیشابور با حامد بهداد هم کلاس بودیم.» این بازیگر دربار اولین فیلمی که بازی کرده است توضیح داد: «من پس از بازی در چند سریال، بازیگری را کنار گذاشتم و به سراغ دستیاری رفتم و کاهانی برای فیلم اول خود «آدم» به من پیشنهاد داد تا نقش اول را بازی کنم و این اولین کار سینمایی من بود که هیچ وقت هم اکران نشد.» او درخصوص ادامه همکاری‌اش با کاهانی گفت: «کارهای بسیاری را باهم انجام داده‌ایم، از جمله «هیچ»، «اسب حیوان نجیبی است»، «بیست»، «آنجا» که در «بی‌خود و بی‌جهت» خواستم به سراغ تولید بروم و دیگر بازی کردن برای کاهانی را کنار گذاشتم.» احمدی درباره این قطع همکاری ادامه داد: «این سخنان را اولین بار است که به زبان می‌آورم، بعضی‌ها می‌گفتند احمدی را کاهانی مطرح کرد در صورتی که من سال‌ها پیش در تئاتر با کاهانی کار را شروع کردم. ایده‌های اصلی فیلم «هیچ» و «اسب حیوان نجیبی است» را من به کاهانی دادم و «بی‌خود و بی‌جهت» زندگی من است، من اعتقاد داشتم که سینما یک کار گروهی است و هرکس باید آورده‌های خودش را بیاورد تا کار جلو برود و به همین دلیل هم برایم مهم نبود که نام من وجود داشته باشد.» او همچین گفت: «از یک جایی متوجه شدم که او فکر می‌کند همه کارها را او انجام می‌دهد و من تصمیم گرفتم جدا شوم. در «بی‌خود و بی‌جهت» رضا عطاران خود من هستم. وقتی که فیلمنامه را نوشت، نقشی را که باید من بازی کنم به من نداد و من به جای بازی مدیر تولید کار شدم و بعد از آن هم که کاهانی به فرانسه رفت و من هم تصمیم گرفتم دیگر کنار بکشم. همچنان به عنوان یک رفیق او را دوست دارم ولی دیگر حاضر نیستم که در سینما با او همکاری داشته باشم.» احمدی درباره کاری که امسال در جشنواره دارد نیز گفت: «امسال کاری با آقای منوچهر هادی به نام «به یک کارگر ساده نیازمندیم» را دارم که نقش یک فلافل فروش آبادانی را بازی می‌کنم. امسال دچار یک وسواس شدیدی شدم و کار نکردم.» او درباره بهترین بازیگران ایرانی از نگاه خود گفت: «پرویز پرستویی، مهدی هاشمی، شهاب حسینی، نوید محمدزاده، حامد بهداد بازیگران خوبی هستند.» احمدی درباره بهرام رادان و بازیگر بودن او گفت: «بازیگر با سوپر استار تفاوت دارد و بهرام رادان سوپر استار بود و قابلیت های فیزیکال استارها باعث موفقیت‌شان در سینما می شود. در ایران این افراد بیشتر شبیه سوپر استارهای سینمای هندوستان هستند.» در ادامه برنامه، جیرانی نظر احمدی را درباره چند بازیگر زن پرسید که او به این ترتیب پاسخ داد: «پانته‌آ بهرام: بسیار بازیگر درجه یکی است، باران کوثری: جزو سه نفر اول بازیگر زن است، هدیه تهرانی: جزو سوپر استارهایی است که بازیگری هم بلد هستند، مهتاب کرامتی: بازیگری که تلاش می‌کند نقش‌های متفاوت را بازی کند که اکثر آن ها هم خوب درآمده است، پانته‌آ پناهی‌ها: خیلی قابل احترام.» احمدی در پایان درباره آخرین فیلمی که دیده است گفت: «من «فروشنده» را دیدم که بسیار فیلم خوبی بود و شهاب حسینی هم خیلی خوب بازی کرده است، من بیشتر حرف فیلم را دوست دارم که به تجاوز می‌پردازد و این به معنای تجاوز به افکار و عقاید آدم‌ها است و این حرف خیلی حرف خوبی است. به نظرم شانس اسکار دارد.»
فناوری,به گزارش ایسنا، این بالگرد ۱.۸ کیلوگرمی توانست چند ثانیه در آسمان سیاره مریخ باشد و این عملیات را به خوبی انجام داد. آزمایشگاه پیش رانش جت ناسا در حساب کاربری خود در اینستاگرام ویدیویی کوتاه منتشر کرده است که توسط دوربین مست‌کم-زد مریخ‌نورد(Mastcam-Z) مریخ نورد استقامت ثبت شده است. آنها با انتشار این ویدیو نوشتند: در این دو فیلم که توسط دوربین مست‌کم-زد مریخ نورد استقامت ثبت شده می‌توان برخاستن و فرود آمدن بالگرد مریخی نبوغ را مشاهده کرد. این به ما کمک می‌کند تا باد مریخی و نحوه عبور گرد و غبار از جو سیاره سرخ را بهتر درک کنیم. دوربین موسوم به  مست‌کم-زد این مریخ نورد، قابلیت تصویربرداری استریوسکوپی به همراه زوم را نیز دارد که این امر به زاویه دید بازتر دوربین‌ها منجر می‌شود. این مریخ نورد دارای ۹ دوربین مهندسی، هفت دوربین علمی و هفت دوربین ورودی و فرود است.
حوادث,رئیس سازمان اورژانس تهران از سقوط یک دستگاه خودرو به دره دربند خبر داد. دکتر پیمان صابریان در گفت‌وگو با ایسنا درباره این حادثه گفت: در پی اعلام سقوط یک دستگاه خودرو به دره، نیروهای امدادی اورژانس برای انتقال مصدومان احتمالی به محل حادثه واقع در دره دربند اعزام شدند. وی با اشاره به این که گزارش های رسیده حاکی از سقوط یک دستگاه خودرو به دره‌ای واقع در دربند بود، گفت: عوامل اورژانس پس از رسیدن به محل حادثه تعداد مصدومان را پنج تن اعلام کرده و بعد از بررسی وضعیت جسمانی این افراد، آن‌ها را به مراکز درمانی منتقل کردند.
سیاسی,مدیر مسئول کیهان طی یادداشتی مشکلات کشور نظیر گرانی‌ها را حاصل بی‌عرضگی برخی مسئولان خواند!    حسین شریعتمداری در روزنامه کیهان نوشت:    با نقطه مطلوب فاصله داریم ولی از نقطه آغاز تا‌کنون گام‌های بلند و در مواردی معجزه‌آسا نیز برداشته‌ایم تا آنجا که امروزه در بسیاری از زمینه‌ها بر بلندای قله ایستاده‌ایم آنهم در حالی که از همه سو آماج حملات سنگین و بی‌وقفه دشمن بوده‌ایم. کسانی که به کینه و یا به غفلت ادعا می‌کنند انقلاب اسلامی در گذر ایام کمرنگ شده است!   باید ابتدا، به این پرسش پاسخ بدهند که پس چرا کینه‌توزی‌های دشمنان هر روز افزایش یافته و شتاب بیشتری می‌گیرد و ثانیاً میان نقطه آغاز و نقطه‌ای که امروزه در آن ایستاده‌ایم مقایسه‌ای بکنند و راهی که پیموده‌ایم را به ارزیابی بنشینند.   و این رشته سر دراز دارد ولی اشاره به این نکته نیز ضروری است که مشکلات امروز مخصوصاً مشکلات معیشتی نظیر گرانی‌های افسار گسیخته و ... در نسخه انقلاب و نظام نیست، حاصل عملکرد نابلدها و بی‌عرضگی برخی مسئولان در مقابله با ناهنجاری‌ها و نفوذ غریبه‌های خودی‌نما در بخشی از مسئولیت‌هاست.
سلامت,رییس اداره سلامت سالمندان وزارت بهداشت، درمان و آموزش پزشکی اعلام کرد: بیش از ۵۵ میلیون انسان در جهان با زوال عقل زندگی می کنند.
فرهنگی/هنری,اولین نشست رسانه‌ای مرتضی میرباقری به منظور اعلام برنامه‌های نوروزی در روزهای پایانی سال ۹۵ برگزار شد. به گزارش ایسنا، در این نشست برخی از مدیران سیما از جمله محمدرضا جعفری‌جلوه، مجید زین‌العابدین، سلیم غفوری، علیرضا برازش، محمدزاده مدیر شبکه قرآن، معاون سیما را همراهی کردند. معاون سیما با اشاره به اهمیت سال ۹۶ و مناسبات مهم نوروز انتخابات و ایام رمضان، تاکید کرد: رسانه ملی باید آمادگی ظرفیت این مناسبات را داشته باشد. میرباقری از تدارک ۱۰۰ سریال برای سال ۹۶ خبرداد و در عین حال گفت: تلویزیون تا سال ۹۷ کنداکتور نمایشی‌اش معین است. او در ادامه سه سریال علی‌البدل، مرز خوشبختی و دیدوار به دیوار را سهم مجموعه‌های نوروز ۹۶ اعلام کرد و گفت: علی‌البدل اوج سریال‌های سیروس مقدم در تلویزیون خواهد بود. وی همچنین از پخش ۱۲۰ فیلم سینمایی و ۶۶ مستند ویژه ایام نوروز خبر داد. معاون سیما از افزایش فعالیت بازیگران در مجموعه‌های تلویزیونی سخن گفت و توضیح داد: در حال حاضر ۱۰ بازیگر و عوامل مختلف در سریال‌های در حال تولید سیما که به ۱۰۰ سریال می‌رسد فعالیت دارند و مهاجرتی که در بازیگران و بخشی از عوامل تولید به سمت شبکه‌های ماهواره‌ای داشتیم، نه‌تنها متوقف شده، بلکه برخی از آنها بازگشته‌اند. وی از افزایش کیفیت برنامه‌های کودک و انیمیشن در شبکه کودک خبر داد و افزود: شبکه پویا ۲۱۱ انیمیشن برای پخش در سال جدید آماده کرده است. مرکز صبا نیز در این راستا ۶۰۰ انیمیشن تدارک دیده است. ما در سال جدید به صورت جدی‌تر به حوزه انیمیشن خواهیم پرداخت. میرباقری در ادامه اظهار کرد: امسال با تولد حضرت زهرا(س) و امام‌خمینی(ره)  آغاز می‌شود و طلیعه خوبی است و همزمان نوروز است که بزرگترین تعطیلی است. وی ادامه داد: رسانه ملی جشنواره بزرگی از تولیدات خود را برای نوروز آماده کرده است. امسال بعد از نوروز بحث انتخابات مطرح است و بعد از آن وارد ماه رمضان می‌شویم لذا تولیدات باید با این سه مناسبت هماهنگ باشد. میرباقری افزود: خوشبختانه امروز در سازمان صدا و سیما ۱۰۰ سریال در مراحل مختلف ساخت هستند. ۵۰ سریال در مرحله ساخت و ۵۰ سریال در مرحله نگارش است و تا نوروز سال ۹۷ به مدت یک‌سال کنداکتور پخش سریال‌ها کامل است.
سلامت,بعضی از بیماران مبتلا به سرطان، با عوارض مختلف ناشی از این بیماری یا روند درمان آن مواجه می‌شوند که می‌توانند با رعایت چند نکته تغذیه‌ای بسیار ساده، به‌راحتی از کنار این عوارض عبور کنند. براساس آخرین آمارهای جهانی تا سال ۲۰۱۲، حدود ۱۴.۱ میلیون نفر از مردم جهان به سرطان مبتلا بوده‌اند که سهم مردان ۷.۴ میلیون نفر و سهم زنان ۶.۷ میلیون نفر بوده است. محققان پیش‌بینی می‌کنند که آمار ابتلا به سرطان تا سال ۲۰۳۵ به ۲۴ میلیون نفر در جهان برسد. شاید دانستن این نکته جالب باشد که سرطان ریه تقریبا رایج‌ترین سرطان جهانی است که تا سال ۲۰۱۲ گزارش شده است و سرطان پستان با ۱.۷ میلیون گزارش رتبه دوم سرطان در جهان را به خود اختصاص داده است. سرطان‌ کولون، سرطان پروستات، سرطان معده، سرطان کبد، سرطان دهانه رحم، سرطان مری، سرطان مثانه و لنفوم غیرهوچکین، رده‌های سوم تا دهم ابتلا به سرطان در سراسر جهان را دارا هستند. آمارهای جهانی نشان می‌دهند که سرطان‌های سارکوم کاپوسی (نوعی سرطان پوستی) و سرطان بیضه، کمتر شیوع سرطان در سطح جهان را به خود اختصاص داده‌اند. سرطان‌های ریه، پروستات و کولون، شایع‌ترین سرطان‌های مردانه و سرطان‌های پستان، کولون و ریه، شایع‌ترین سرطان‌های زنانه هستند. یکی از نکاتی که متخصصان همواره بر آن تاکید دارند، رعایت موارد تغذیه‌ای برای پیشگیری از تشدید عوارض ناشی از سرطان در بیماران مبتلا به این بیماری است. از این‌رو، در ادامه به مهم‌ترین نکات تغذیه‌ای که باید مورد توجه بیماران مبتلا به سرطان قرار بگیرند، اشاره می‌کنیم. براساس اعلام محققان دانشگاه جان هاپکینز، مهم‌ترین نکته‌ای که بیماران مبتلا به سرطان باید در مورد تغذیه خودشان رعایت کنند، این است که روی تعادل تغذیه‌ای و سلامت غذایی خود تمرکز داشته باشند. از این‌رو، این ۸ نکته تغذیه‌ای به تمامی بیماران مبتلا به سرطان توصیه می‌شود: ۱. غلات و نان‌های سبوس‌دار بخورید. ۲. آب میوه و سبزیجات ۱۰۰ درصد طبیعی و فاقد شکر مصرف کنید. ۳. حداقل ۵۰ درصد از بشقاب غذای خود در هر وعده غذایی را به سبزی‌ها و میوه‌های تازه اختصاص بدهید. ۴. سعی کنید که ۲ تا ۳ روز در هفته، وعده‌های غذایی فاقد گوشت مصرف کنید. این غذاها می‌توانند شامل لازانیای گیاهی، غذاهای برپایه حبوبات یا غذاهای برپایه غلات و سبزیجات پخته باشند. ۵. حتما سبزی‌های برگ سبز تیره مانند اسفناج، بروکلی، ریحان و جعفری را به‌عنوان سالاد کنار شام خود داشته باشید، مگر این‌که پزشک‌تان شما را از مصرف غذاهای خام منع کرده باشد. ۶. تا حد امکان مصرف خوراکی‌های حاوی شکر را محدود یا حتی حذف کنید. ۷. مصرف گوشت‌های فرآوری‌شده مانند انواع سوسیس، کالباس، همبرگر و ناگت را کاملا کنار بگذارید. ۸. تا جایی که می‌توانید، گوشت‌های فاقد چربی را جایگزین گوشت‌های پُرچرب کنید. کاهش اشتها، یکی از شایع‌ترین عوارض ناشی از شیمی‌درمانی در بسیاری از افراد مبتلا به سرطان است. از این‌رو، این بیماران می‌توانند این چند توصیه را برای مبارزه با کاهش اشتها به‌کار ببندند: ۱. مواد غذایی خاصی که در حجم کم دارای کالری بالایی هستند را مصرف کنید. این مواد غذایی شامل انواع مغزهای خام، دانه‌های خام، لوبیاها، آووکادو، پودینگ و غلات پخته می‌شوند. ۲. تعداد وعده‌های غذایی خود را در طول روز افزایش دهید و حجم مواد غذایی مصرفی‌تان را کم کنید. ۳. غذا خوردن را تنها به موارد گرسنه شدن محدود نکنید. سعی کنید که چند زمان مشخص برای غذا خوردن در طول روز در نظر بگیرید، حتی اگر گرسنه نباشید. ۴. از چاشنی‌هایی که باعث افزایش اشتها می‌شوند، کمک بگیرید. این چاشنی‌ها می‌توانند شامل انواع ادویه‌ها یا سُس‌های خانگی فاقد شکر باشند. ۵. سعی کنید خوراکی‌هایی که باعث تحریک اشتها می‌شوند را کنار بشقاب غذای خود داشته باشید. این خوراکی‌ها شامل جعفری خردشده، لیموی تازه، گوجه گیلاسی، هویج بخارپز، نارنج تازه یا حتی یک لیوان آب پرتقال تازه و طبیعی می‌شوند. بعضی از بیماران مبتلا به سرطان، با عوارض مختلف ناشی از این بیماری یا روند درمان آن مواجه می‌شوند که می‌توانند با رعایت چند نکته تغذیه‌ای بسیار ساده، به‌راحتی از کنار این عوارض عبور کنند. ۱. پیشگیری از یبوست: نوشیدن آب،‌ خوردن غذاهای سرشار از فیبر مانند لوبیا، عدس، سبزیجات و میوه‌های تازه یا خشک. ۲. پیشگیری از ابتلا به اسهال: مصرف برنج بدون روغن، موز و سیب در کنار نوشیدن حجم فراوانی از آب برای پیشگیری از کم‌آب شدن بدن. ۳. پیشگیری از ابتلا به درد و خشکی دهان: ‌مصرف غذاها به‌صورت پوره‌شده برای آسان شدن بلع آن‌ها، مصرف غذاهای آبکی، مصرف بیشتر سوپ‌ها، مصرف ماست همراه با غذا. ۴. پیشگیری از ابتلا به حالت تهوع: عدم مصرف غذاهایی که بوی قوی دارند (مانند ماهی، میگو، گوشت‌های پُرچرب)، عدم مصرف غذاهای بسیار چرب، نوشیدن حجم بالایی از آب که با کمی آب لیمو یا آب پرتقال طعم‌دار شده باشد، مصرف روزانه زنجبیل. رعایت ایمنی غذایی برای بیماران مبتلا به سرطان که درحال درمان هستند و سیستم ایمنی بدن‌شان ضعیف شده است، از اهمیت بالایی برخوردار است. از این‌رو، این بیماران باید این چند نکته تغذیه‌ای را در برنامه غذایی خودشان رعایت کنند تا بیشتر دچار عوارض و تشدید مشکلات‌ نشوند. ۱. خودداری از مصرف تخم‌مرغ نیم‌پز. ۲. خودداری از مصرف گوشت‌های نیم‌پز مخصوصا مرغ. ۳. پرهیز از مصرف استیک‌های آب‌دار. ۴. پرهیز از مصرف سالادها یا غذاهای غیرپاستوریزه و فلّه‌ای. ۵. خودداری از مصرف غذاهای چرب، سرخ‌کرده، شور و شیرین. ۶. شستن ظروف غذا با آب داغ و مایع صابونی قبل از خوردن غذا. ۷. شستن و ضدعفونی‌سازی پوست میوه‌ها قبل از پوست کندن آن‌ها و پرهیز از خوردن میوه همراه با پوست. ۸. پرهیز از مصرف سوشی و سایر غذاهای دریایی خام. ۹. خودداری از مصرف لبنیات خام و غیرپاستوریزه. ۱۰. خودداری از مصرف ماهی‌های شور و دودی. ۱۱. پرهیز از مصرف ماهی‌هایی که شانس وجود جیوه در آن‌ها وجود دارد. اگر شما هم در خانواده خود، فرد مبتلا به سرطان دارید و می‌خواهید که غذاها را بیشتر باب میل او درست کنید یا با تهیه غذا سلامت این فرد را به خطر نیندازید، افزودن این چند ماده غذایی برای طعم‌دهی بیشتر به وعده‌های غذایی را به شما توصیه می‌کنیم: انواع فلفل دلمه‌ای رنگی؛ سس کچاپ خانگی؛ سرکه بالزامیک؛ سرکه سیب؛ سرکه انگور؛ سس سویای بدون نمک؛ پودر آویشن؛‌ تخم گشنیز؛ پودر هل؛ چوب دارچین؛ پودر خردل؛ سیر تازه؛ انواع مغزهای خام و پودرشده؛ انواع پنیر کم‌نمک. بهتر است که برای این بیماران به‌ جای شکر از ترکیب عسل، دارچین، خرما و کشمش کمک بگیرید. برای ایجاد طعم شوری در غذای این بیماران هم به‌ جای نمک می‌توانید از سایر ادویه‌ها استفاده کنید و با ایجاد طعم مناسب، نیاز به شور کردن غذاها را از بین ببرید. حواس‌تان باشد که آب‌لیموی تازه می‌تواند بهترین جایگزین نمک برای این بیماران باشد. از آن‌جایی که بیماران مبتلا به سرطان، با افزایش حالت تهوع و کاهش اشتها مواجه می‌شوند و ممکن است که میل خود به مصرف میان‌وعده‌ها و تنقلات را هم در طول روز از دست بدهند، پس توصیه می‌کنیم که حتما این میان‌وعده‌ها را به برنامه غذایی‌شان اضافه کنید: ماست‌های طعم‌دارشده با انواع سبزیجات تازه، آب‌نبات‌های حاوی زنجبیل و فاقد شکر، انواع کاستارد، آب پرتقال، بادام هندی خام و آجیل خام. منبع: سلامتیسم
سلامت,شرکت داروسازی فایزر اعلام کرده است که واکسن کووید۱۹، واکنش‌های ایمنی را در بدن کودکان پنج تا ۱۱ ساله تقویت می‌کند. به گزارش فارس، رویترز نوشت: شرکت داروسازی فایزر اعلام کرده است که واکسن کووید۱۹، واکنش‌های ایمنی را در بدن کودکان پنج تا ۱۱ ساله تقویت می‌کند و به همین دلیل برنامه دارد تا هرچه زودتر برای دریافت تاییدیه و آغاز تزریق آن به کودکان در ایالات متحده، اروپا و کشورهای دیگر اقدام کند. در آزمایشات بالینی فایزر ، ۲،۲۶۸ کودک ۵ تا ۱۱ ساله شرکت کردند. دو سوم شرکت کنندگان دو دوز دارو را با فاصله ۲۱ روزه تزریق دریافت کردند و بقیه دارونما دریافت کردند و نتایج نشان داد واکنش ایمین ایجاد شده در این گروه سنی با آنچه که قبلا در گروه سنی ۲۵ تا ۱۶ سال دیده شده بود، مطابقت داشت. به گفته این شرکت آمریکایی، مشخصات ایمنی نیز به طور کلی با گروه سنی بزرگتر قابل مقایسه است. آلبرت بورلا، مدیر اجرایی فایزر در بیانیه‌ای گفت: «از ماه جولای، موارد بیماری کووید ۱۹ در کودکان حدود ۲۴۰ درصد در ایالات متحده افزایش یافته که بر نیاز بهداشت عمومی برای واکسیناسیون تأکید می‌کند». بورلا در پایان گفت: «این نتایج آزمایشی پایه محکمی برای درخواست مجوز واکسن ما برای کودکان ۵ تا ۱۱ ساله است و ما قصد داریم نتایج بررسی‌ها را فوراً به سازمان غذا و داروی آمریکا و سایر نهادهای نظارتی ارائه دهیم».
فناوری,مرکز ارتباط اسنپ به صورت ۲۴ساعته در هفت‌ روز هفته و سه شیفت در خدمت کاربرانی است که بسته به نیاز خود راهنمایی می‌خواهند یا مشکلی را مطرح می‌کنند و به دنبال راه حل آن هستند. صدها موضوع مختلف به عنوان حلقه وصل کاربران با مرکز ارتباط شناسایی شده است؛ از مشاوره و راهنمایی گرفته تا موضوعات مرتبط با سفر، انتقادها، پیشنهادها، شکایت‌ها و... همگی موضوعاتی هستند که کاربران را مجاب می‌کند تا با یکی از کانال‌های ارتباطی اسنپ در تماس باشند. نوع درخواست‌ها و سطح اهمیت موضوعات هر چه باشد، همه باید به بهترین شیوه پاسخ داده شود و این تعهد و مسئولیت تمام کارشناسان این مرکز است. به طوری که در ۹ ماه گذشته مرکز ارتباط با مشتری اسنپ حدود ۲۰میلیون دقیقه مکالمه با کاربران این سامانه داشته است. اما در مرکز ارتباط اسنپ چه می‌گذرد؟ کارشناسان این مرکز چه ویژگی‌هایی دارند؟ هر تماس چه سرنوشتی پیدا می‌کند و روال پوشش‌دهی گزارش‌های مختلف به چه صورت است؟ با ما همراه باشید تا در این گزارش به این سئوالات پاسخ دهیم. هنگام تماس با اسنپ این امکان به کاربران داده می‌شود که بین دو گزینه راننده و مسافر انتخاب کنند. با وجود این، کارشناسان ارتباط به نوعی آموزش می‌بینند که بتواند دغدغه تمامی کاربران را برطرف کنند و در ارائه سرویس مطلوب با راننده و مسافر تمایزی قائل نشوند. کارشناسان این مرکز آموخته‌اند که هوای کاربر را داشته باشند و مشکلات اسنپی‌اش را برطرف کنند. در ۹ ماه گذشته مرکز ارتباط با مشتری اسنپ حدود ۹میلیون گزارش ثبت‌شده در اپلیکیشن را پاسخ داده‌ است. مرکز ارتباط با مشتریان اسنپ از ۶ بخش تشکیل شده؛ مدیریت ارتباط با مشتری، آموزش، کنترل کیفی، نظارت بر عملکرد، تحلیل داده، سرپرستی و مدیریت که با قرار گرفتن این بخش ها در کنار هم پازل مرکز ارتباط اسنپ کامل می‌شود. هر تماس از سوی کاربران یعنی یک شانس دوباره برای حفظ، بهبود، ترمیم و نوسازی یک رابطه. با اتکا بر این دیدگاه، هیچ تماسی از سوی کاربران در مرکز ارتباط اسنپ بدون پاسخ نمی‌ماند و این مرکز برای هر دغدغه‌ پاسخی دارد. همچنین روند پاسخگویی به کاربرانی که از تهران تماس می‌گیرند با روال پوشش‌دهی درخواست‌های رسیده از سایر شهرها هیچ تفاوتی ندارد و نحوه رفتار مرکز ارتباط با کاربران اسنپ با همه یکسان است. بنابراین کارشناسان ارتباط طوری آموزش می‌بینند که بتوانند تمام نیازهای کاربران را پاسخگو باشند و اطلاعات مورد درخواست آن‌ها را به خوبی ارائه دهند. نحوه پیگیری درخواست‌ها به دو صورت است؛ دسته اول گزارش‌هایی است که نیاز به پاسخگویی فوری دارند و بر اساس دستورالعمل‌ها باید خیلی سریع به کاربر جواب داده شود. دسته دوم گزارش‌هایی است که نیاز به پیگیری دارند. در این دسته هر مورد بر اساس ویژگی‌ها، میزان حساسیت و جوانب مختلف در فرآیند مرتبطش بررسی می‌شود. سرعت در ارائه خدمات، حفظ کیفیت خدمات و ارائه راهکار‌های سریع و کاربردی برای حل مسائل سه اصلی است که در مرکز ارتباط برای کسب رضایت کاربران و مشتری‌مداری در نظر گرفته می‌شود. بدون‌شک پایبندی به این سه اصل نیاز به نظارت دقیق بر رفتار کارشناسان و شیوه برخورد آن‌ها با کاربران دارد تا در نهایت هیچ‌کس ناراضی نباشد. در ۹ ماه گذشته سطح رضایت کاربران از پشتیبانی و خدمات مشتریان بیش از ۹۰ درصد بوده است. این آمار از طریق یک سیستم ارزیابی دقیق بر عملکرد و رفتار کارشناسان مرکز ارتباط به دست آمده است. به علت پیچیدگی‌ها و حساسیت‌های این مرکز سازوکار استخدام آن هم متفاوت است؛ هرکسی نمی‌تواند کارشناس این بخش شود. این شغل حساس است و کارشناسان آن باید توانایی‌های بالا و ویژگی‌های ارتباطی بارزی داشته باشند. قبل از هر چیز، یک کارشناس مرکز ارتباط باید درک کند که طرف مقابلش یک انسان است و نیاز دارد که احساسش التیام یابد. این مهم‌ترین اصل در مرکز ارتباط اسنپ است. از سایر ویژگی‌های ضروری برای این شغل می‌توان به این موارد اشاره کرد؛ صبور بودن، قدرت درک بالا و فن بیان بسیار خوب، صدایی رسا، شنونده‌ایی فعال و انعطاف‌پذیر، حس همدردی و ارائه راهکار مناسب، هوش اجتماعی و روابط عمومی بالا، قدرت تجزیه و تحلیل، ارزیابی و پاسخگویی سریع، سرعت و دقت بالا ارتباط تنگاتنگی با تکنولوژی. شما می‌توانید علاوه بر تماس تلفنی (با شماره ۰۲۱۴۱۸۴۹۰۰۰ ) از طریق کانال‌های زیر با مرکز ارتباط اسنپ در تماس باشید؛ ثبت نظرها، پیشنهادها و انتقادها در اپلیکیشن، ارسال پیشنهادها و بازخوردها از طریق ایمیل care@snapp.cab (با پاسخگویی در کمتر از ۲۴ساعت) و چت آنلاین ویژه مسافرانی که از پنل سازمانی اسنپ استفاده می‌کنند. برای کسب اطلاعات بیشتر درباره مرکز ارتباط اسنپ به بلاگ این سامانه مراجعه کنید.
حوادث,اداره ملی زندان‌ها در این کشور در بیانیه‌ای شمار تلفات این درگیری را تایید کرد و گفت: ۴۲ نفر نیز در این درگیری زخمی شده‌اند. فرمانده پلیس محلی گفت: تلفات زندانیان شامل کسانی است که هدف شلیک گلوله قرار گرفته یا با انفجار نارنجک کشته شده‌اند. زندان‌های اکوادور همواره صحنه نبرد میان زندانیان مرتبط با باند‌های مواد مخدر مکزیک است. /صداوسیما
ورزشی,رییس هیات ورزش های زورخانه ای استان تهران در نامه‌ای بر لزوم جلوگیری از ورود بانوان به زورخانه‌ها تاکید کرد و از برخورد با متخلفان خبر داد. به گزارش ایسنا، در پی حضور چند روز پیش ۲ تن از بانوان ورزشکار به زورخانه ولی عصر شهر قدس و انجام حرکات زورخانه ای نظیر کباده کشی که با حجاب کامل اسلامی صورت گرفت، هیات ورزش‌های زورخانه‌ای تهران بلافاصله حکم به برکناری مرشد و زورخانه دار این زورخانه داد. پس از این اقدام، عباس صباغی رییس هیات ورزش‌های زورخانه ای استان تهران در دستور کتبی به روسای هیات‌های شهرستان‌های استان تهران با محکومیت ورود زنان به زورخانه‌ها، بر لزوم جلوگیری از ورود بانوان برخورد جدی با متخلفان خبر داد. ممانعت هیات ورزش‌های زورخانه‌ای استان تهران با ورود و فعالیت بانوان در زورخانه، در شرایطی است که بنا بر اظهارات مجتبی جوهری رییس فدراسیون ورزش‌های زورخانه‌ای، برخی از مراجع تقلید سرشناس نظیر مکارم شیرازی، نوری همدانی و شبیری زنجانی و... فعالیت بانوان در ورزش‌های زورخانه‌ای با حفظ شئونات اسلامی را بدون اشکال شرعی عنوان کرده‌اند. به گزارش ایسنا، تصویر دستورنامه رییس هیات ورزش‌های زورخانه‌ای استان تهران به روسای هیات‌های شهرستان‌های استان تهران را در ذیل مشاهده می‌کنید: -----------------------------------
حوادث,سخنگوی اورژانس کشور از کشته و مصدومیت ۴ نفر در پی ریزش بهمن در آزادراه تهران شمال خبر داد.   مجتبی خالدی سخنگوی اورژانس کشور در گفتگو با ایلنا گفت: یک مورد حادثه ریزش بهمن در آزادراه تهران شمال پیچ سرهنگ دهانه جنوبی تونل البرز به سامانه اورژانس کشور اطلاع داده شد.   وی ادامه داد: براثر ریزش بهمن ۴ نفر مصدوم شده‌اند که متاسفانه یک نفر از مصدومان به علت جراحات وارده جان خود را از دست داد.
سیاسی,ایلهان عمر نماینده دموکرات مجلس نمایندگان آمریکا با اشاره به اینکه که ابتدا کشورش از برجام خارج شده است، از آنتونی بلینکن پرسید که پس چرا نباید اول ایالات متحده به این توافق بازگردد.
ورزشی,با گذشت کمتر از یک ماه مالدینی و پسرش دنیل موفق شدند بر کرونا غلبه کنند. به گزارش ایلنا، بامداد 22 آوریل بعد از اینکه اعلام شده بود پائولو دیبالا، مهاجم آرژانتینی یوونتوس به ویروس کرونا مبتلا شده است علاقه مندان به فوتبال با خبر تلخی رو به رو شدند که تست آزمایش کرونای پائولو مالدینی و فرزندش نیز مثبت اعلام شده است. اما امروز با تایید بسیاری از خبرگزاری‌ها و رسانه‌ها ایتالیای از جمله گاتزتا و کالچو مرکاتو پائولو مالدینی اسطروه فوتبال ایتالیا و فرزندش موفق شدند تا بر بیماری کرونا چیره شوند و بهبودی کامل خود را به دست بیاورند
ورزشی,بارسلونا با درخشش لیونل مسی در نوکمپ جشنواره گل به راه انداخت و با نتیجه ۵ بر یک لیون را شکست داد. لیورپول هم در آلیانس آره‌نا بایرن را شکست داد و به دور بعد صعود کرد. به گزارش ایسنا، مرحله یک هشتم نهایی لیگ قهرمانان اروپا با انجام دو دیدار به پایان رسید. بارسلونا که در دیدار رفت برابر لئون با تساوی بدون گل متوقف شده بود، در دیدار برگشت کار راحتی پیش رو داشت و با درخشش فوق ستاره آرژانتینی خود با نتیجه پنج بر یک به پیروزی رسید و به دور بعد راه پیدا کرد. ستاره بارسلونا در این دیدار مسی بود که دو گل به ثمر رساند و دو پاس گل هم به پیکه و دمبله داد. دیگر گل آبی اناری‌ها را کوتینیو به ثمر رساند. و اما در دیگر دیدار برگزار شده بایرن مونیخ در آلیانس آره‌نا از لیورپول پذیرایی کرد و با نتیجه سه بر یک تن به شکست داد. جدال رفت دو تیم با تساوی بدون گل به پایان رسیده بود اما در بازی برگشت این لیورپول بود که توانست بازی بهتری را به نمایش گذارد. ستاره لیورپول در این بازی حساس سادیو مانه بود که دو گل به ثمر رساند. دیگر گل لیورپول را هم فان ‌دایک به ثمر رساند این در حالی است که ماتیب به اشتباه دروازه خودی را باز کرد تا زننده تک گل بایرن باشد.
فرهنگی/هنری,برخلاف برخی اخبار نادرست منتشرشده در فضای مجازی مبنی بر توقف پخش «شهرک کلیله و دمنه»، این مجموعه عروسکی امروز ـ جمعه ـ سوم تیر ماه منتشر شد. به گزارش ایسنا، مجموعه عروسکی «شهرک کلیله و دمنه» به کارگردانی مرضیه برومند و تهیه‌کنندگی سیدمصطفی احمدی، امروز ـ جمعه سوم تیر ماه ـ به صورت اختصاصی از پلتفرم پخش‌کننده منتشر شد. در هفته گذشته اخباری مبنی بر توقف پخش این مجموعه منتشر شده بود که پس از پیگیری‌های ایسنا، تهیه‌کننده این مجموعه و ساترا، هر دو این خبر را رد کردند. خبر منتشرشده در فضای مجازی کوتاه و بدون هیچ توضیحی بود؛ به گونه‌ای که برخی، انتشار آن را به شرایط حاکم بر پروژه به لحاظ نحوه‌ی استقبال مخاطبان نسبت دادند و آن‌را بیشتر در حکم خبرسازی دانستند. بر این اساس، ششمین قسمت از مجموعه «شهرک کلیله و دمنه» امروز تنها با یک ساعت تأخیر، ساعت ۱۳ منتشر شده است.
حوادث,معاون مبارزه با جرایم جنایی پلیس آگاهی تهران بزرگ ، از دستگیری عامل جنایت بلوار پروین در منطقه شرق تهران خبر داد که حدود یک ماه پیش به قصدسرقت اقدام به ارتکاب جنایت کرده بود. به گزارش سرهنگ علی ولیپور گودرزی در توضیح این خبر گفت: در 21 آبان کشف جسد متعلق به خانمی 50 ساله در محل سکونتش به کلانتری 144 جوادیه تهرانپارس اعلام شد. با حضور مأمورین در محل و تأیید خبر اولیه ، موضوع به اداره دهم و تشخیص هویت پلیس آگاهی تهران بزرگ اعلام شد . در همان اقدامات اولیه ی صورت گرفته در محل جنایت مشخص شد که مقتوله به علت اصابت گلوله به پیشانی به قتل رسیده است ؛ طبق اظهارات دختر مقتوله که پس از مراجعه به محل سکونت مادرش با جسد وی روبرو شده بود ، کارآگاهان اطلاع پیدا کردند که مقتوله دارای مقدار قابل توجهی پول و طلاجات بوده که تماما سرقت شده است . دختر مقتوله در اظهاراتش به کارآگاهان گفت: از روز گذشته چندین نوبت با تلفن منزل و گوشی تلفن همراه مادرم تماس گرفتم اما او پاسخگوی تماس های من نبود تا اینکه تصمیم گرفتم تا به منزل مادرم رفته و از سلامت وی اطمینان پیدا کنم اما زمانیکه وارد خانه شدم با جسد مادرم روبرو شدم که روی زمین افتاده بود. کارآگاهان اداره دهم پلیس آگاهی تهران بزرگ در ادامه ی تحقیقات خود اطلاع پیدا کردند که از حدود یک ماه پیش و پس از انجام یک عمل جراحی بر روی مقتوله و به پیشنهاد اعضای خانواده اش ، امور مربوط به نظافت منزل توسط یک کارگر خدماتی انجام می شد ؛ در تحقیقات از دختر مقتوله مشخص شد که آخرین بار قرار بوده تا این شخص یک روز قبل از کشف جسد و به قصد انجام نظافت منزل به محل سکونت مقتوله مراجعه نماید که پس از آن دیگر اطلاعی از وی وجود نداشت. کارآگاهان با شناسایی این کارگر خدماتی به نام امید . م ( 20 ساله ) اطلاع پیدا کردند که او همزمان با وقوع جنایت از کشور خارج و به کشور ترکیه رفته است . در ادامه رسیدگی به این پرونده ، کارآگاهان اطلاع پیدا کردند که امید . م پس از گذشت نزدیک به 15 روز مجددا به ایران مراجعت کرده است که بلافاصله اقدامات پلیسی جهت شناسایی مخفیگاه وی در دستور کار کارآگاهان قرار گرفت. سرانجام با شناسایی مخفیگاه امید . م در منطقه میدان رهبر در شرق تهران ، کارآگاهان اداره دهم در ساعت 14 روز گذشته سه شنبه 18 دی ماه موفق به دستگیری وی شدند و در همان بازرسی اولیه از مخفیگاه متهم ، یک قبضه اسلحه کمری مورد استفاده در جنایت نیز کشف شد. امید . م در همان تحقیقات اولیه صراحتا به ارتکاب جنایت با انگیره سرقت اعتراف کرد و به کارآگاهان گفت : چند ماه پیش بود که در فضای مجازی اقدام به انتشار آگهی جهت کار در منزل کرده بودم که مقتوله با من تماس گرفت ؛ زمانیکه برای اولین بار به منزل مقتوله رفته بودم ، متوجه شدم که او به تنهایی زندگی می کند و هر از گاهی دخترش به او سرکشی می کند. هر هفته یک بار به منزل مقتوله می رفتم و امور مربوط به نظافت خانه را انجام می دادم و در همین مدت متوجه شدم که وی مقدار قابل توجهی طلاجات دارد. با اطلاع دقیق از وضعیت زندگی مقتوله، تصمیم به سرقت گرفتم؛ به یکی از دوستانم در غرب کشور تماس گرفته و او برای من یک سلاح کمری خریداری کرد؛ پس از رسیدن اسلحه به دستم ، منتظر ماندم تا مقتوله همچون روال همیشگی با من تماس گرفته تا برای نظافت به خانه اش بروم تا اینکه تماس گرفت و من برای نطافت به خانه مقتوله رفتم . زمانیکه وارد خانه شدم ، اطمینان پیدا کردم که او تنهاست و شخص دیگری در خانه نیست ؛ زمانیکه مقتوله به داخل اتاقش رفته بود ، به سراغش رفتم و گلوله ای به سر وی شلیک کردم . با اطلاع از محل نگهداری پول و طلاجات ، اقدام به سرقت تمامی پول و طلاجات کرده و از خانه خارج شدم ؛ با فروش طلاجات ، در مجموع نزدیک به 70 میلیون تومان پول به دست آورده بودم ؛ تصمیم گرفتم تا از ایران خارج شده و به ترکیه بروم و همین کار را هم کردم اما پس از چندین روز خوشگذرانی و پایان پول مجبور شدم تا به تهران بازگردم که پس از گذشت چند روز دستگیر شدم . سرهنگ کارآگاه علی ولیپور گودرزی ، معاون مبارزه با جرایم جنایی پلیس آگاهی تهران بزرگ ، با اعلام این خبر گفت : با توجه به اعتراف صریح متهم ، قرار بازداشت موقت از سوی بازپرس شعبه پنجم دادسرای ناحیه 27 تهران صادر و متهم جهت انجام تحقیقات تکمیلی در اختیار اداره دهم ویژه قتل پلیس آگاهی تهران بزرگ قرار گرفته است .
ورزشی,سرمربی سابق پرسپولیس به مسئولان باشگاه الاهلی تعهد کتبی داد تا وضعیت تیم بهتر شود و آنها دوباره به او اعتماد کردند. به گزارش فارس، تیم فوتبال الاهلی پنجشنبه گذشته در اولین هفته از لیگ عربستان به مصاف تیم العداله رفت و این دیدار با نتیجه تساوی یک بر یک به پایان رسید. بعد از این تساوی هجمه به سوی برانکو، سرمربی سابق پرسپولیس و کنونی الاهلی دوباره آغاز شد. الاهلی پیش از این مقابل الهلال رقیب سنتی اش در لیگ قهرمانان آسیا حذف شده بود و این دومین ناکامی تیم با هدایت برانکو بود. نیمکت نشینی عمر السومه، بهترین گلزن این باشگاه در 5 سال گذشته نیز انتقادها را علیه برانکو بیشتر کرد تا جایی که رئیس باشگاه الاهلی بعد از بازی درباره آینده سرمربی کروات اظهار نظر کرد. نشریه الریاضیه عربستان خبر داد که شب گذشته برانکو با مسئولان باشگاه الاهلی جلسه گذاشت و تعهد کتبی داد تا عملکرد تیم بهتر شود و سعودی ها نیز دوباره به او اعتماد کردند و این سرمربی کروات در این تیم ماندنی شد.
سلامت,متخصص قلب و عروق دانشگاه علوم پزشکی شهید بهشتی با اشاره به عوارض افت فشار خون، گفت: در موارد خفیف شاید فقط علائم ضعف و بیحالی در این افراد مشاهده شود، اما اگر افت فشار خیلی شدید باشد ممکن است عوارضی مانند آسیب‌های کلیوی، کبدی و حتی آسیب‌های مغزی و قلبی رخ دهد. به گزارش ایسنا، دکتر مهدی شیبانی با بیان اینکه فشار خون سیستولیک کمتر از ۹۰ میلی متر جیوه، یا فشار خون دیاستولیک کمتر از ۶۰ میلیمتر جیوه فشار خون پایین تلقی می‌شود، اظهار کرد: اما فشار خون خیلی از افراد پایین است و هیچ مشکل و علامت مشخصی ندارند و این افراد به مداخله نیازی ندارند. این متخصص افزود: معمولا فشار خون پایین را زمانی فشار خون پایین در نظر می‌گیرند که برای فرد علامتی مانند سرگیجه و سیاهی رفتن چشم ایجاد کرده باشد. شیبانی، افت ناگهانی فشارخون را مسئله‌ای حائز اهمیت عنوان کرد و گفت: برای مثال فردی که فشارش ۱۳ بوده و به صورت ناگهانی به ۱۰ افت کرده، ممکن است علائم فشارخون پایین را احساس کند، در صورتی که فشارش به آستانه ۹ نرسیده است. وی درباره علائم فشارخون پایین توضیح داد: علائم افت فشارخون درجات مختلفی دارد که از خفیف ترین آن ها می توان به سیاهی رفتن چشم ها، احساس ضعف و بیحالی، احساس سبکی سر و سرگیجه بخصوص در هنگام بلند شدن اشاره کرد. شیبانی ادامه داد: زمانی که فشار خون شدیدا افت کند ممکن است بیمار دچار حالت شوک شود و در بیمار علائم شدیدتری همچون کاهش خونرسانی به ارگان های حیاتی، افت هوشیاری، تنفس‌های سطحی، کاهش حجم ادرار و کاهش خونرسانی مشاهده شود. این متخصص درباره اینکه چه کسانی در معرض افت فشار دائمی قرار دارند، توضیح داد: افرادی که داروهای کنترل فشارخون مصرف می کنند، به خاطر عوارض دارویی ممکن است افت فشار خون داشته باشند. همچنین بعضی از داروهای اعصاب و پارکینسون ممکن است باعث افت فشار خون شوند. وی افراد افراد مسن را مستعد افت فشار خون عنوان کرد و گفت: همچنین افراد مبتلا به دیابت پیشرفته که مکانسیم‌های جبرانی حفظ فشارخون‌شان مختل شده ممکن است در خطر افت فشار خون که معمولا در هنگام بلند شدن از جا رخ می‌دهد، قرار داشته باشند. این متخصص با بیان اینکه شرایطی که باعث کم شدن آب بدن فرد می‌شود، بیمار را در معرض افت فشار خون قرار می‌دهد، افزود: بیماری‌هایی مانند نارسایی آدرنال و مشکلات تیرویید و برخی دیگر از بیماری‌های غدد درون ریز، عفونت‌ها و گاها واکنش‌های آلرژیک فرد را مستعد افت فشار خون می‌کند. شیبانی درباره عوارض فشار خون پایین توضیح داد: کسی که علامت افت فشار ندارد معمولا مشکلی پیدا نمی‌کند، اما مطالعات نشان داده است کنترل بسیار شدید فشار خون به طوری که فشار سیستولیک دایما زیر ۱۲۰ میلیمتر جیوه یا فشار دیاستولیک زیر ۷۰ میلیمتر جیوه باشد، مناسب نیست و با بهبود نتایج همراه نبوده است. وی با بیان اینکه دسته دیگری از بیماران به دلایلی مرتب حملات افت فشار پیدا می‌کنند، گفت: در موارد خفیف شاید فقط علائم ضعف و بی‌حالی در این افراد مشاهده شود، اما اگر افت فشار خیلی شدید باشد ممکن است عوارضی مانند آسیب‌های کلیوی، کبدی و حتی آسیب‌های مغزی و قلبی رخ دهد. این متخصص درباره اقدامات اورژانسی برای فردی که به صورت ناگهانی دچار افت فشار شده است، توضیح داد: کاری که می توان بیرون از بیمارستان برای فرد انجام داد، این است که بیمار روی زمین دراز بکشد و پاهایش را بالا نگه دارند و اگر هوشیاری خوبی دارد مایعات استفاده کند. شیبانی ادامه داد: اگر در منزل توانستند فشار خون بیمار را بسنجند و از افت فشار مطمئن شوند، باید مایعات همراه با ترکیبات نمک به بیمار بدهند تا به صورت موقت فشار بیمار بالا بیاید. وی بلند نشدن از جا، دراز کشیدن و بالا گرفتن پاها را اقدامات مناسب برای زمانی که بیمار بیرون از بیمارستان دچار افت فشار شده، عنوان کرد و گفت: در موارد شدیدتر بخصوص در افت فشار در زمینه بیماری‌های زمینه‌ای نیاز به بستری و درمان در بیمارستان وجود دارد. بنابر اعلام روابط عمومی دانشگاه علوم پزشکی شهید بهشتی، این متخصص با بیان اینکه گاهی اوقات علت افت فشار کاهش حجم مایعات است، گفت: این مسئله ممکن است به خاطر گرمازدگی، خونریزی و مواردی از این قبیل رخ دهد که معمولا با سرم‌تراپی و در موارد خونریزی با تزریق خون می‌توان فشار خون بیمار را بالا آورد. شیبانی با بیان اینکه در مواردی که علت افت فشار خون، بیماری‌های زمینه‌ای است، درمان علت زمینه‌ای جهت کنترل افت فشار ضروری است، گفت: به عنوان مثال اگر علت فشار خون نارسایی آدرنال باشد، با درمان این نارسایی می‌توان افت فشار خون را درمان کرد. این متخصص ادامه داد: اگر بیماری نارسایی شدید قلبی دارد و قلبش خوب پمپاژ نمی‌کند، استفاده از داروهایی که قدرت انقباضی قلب را افزایش می‌دهد برای جبران افت فشار خون انجام می‌شود. وی افزود: اگر بیمار دچار عفونت شده است، درمان این عفونت در کنار استفاده از داروهایی که باعث انقباض عروق می‌شوند، برای بالا آوردن فشار خون استفاده می‌شود. این متخصص با تاکید بر اهمیت سبک زندگی در کنترل فشار خون توصیه کرد: افرادی که فشار خون نرمال دارند و می‌خواهند آن را حفظ کنند، باید از افزایش وزن جلوگیری کنند و اگر دچار چاقی هستند وزن خود را کاهش دهند. همچنین اگر فرد سیگار یا الکل مصرف می‌کند باید برای جلوگیری از افزایش فشار خون آنها را ترک کند. وی با تاکید بر ضرورت فعالیت‌های ورزشی برای کنترل فشارخون گفت: همچنین افراد باید مصرف نمک را در رژیم غذایی خود مدیریت کنند و مصرف غذاهای خوش نمک و فست فودها را کاهش دهند. این متخصص با تاکید بر اینکه در درمان فشار خون یکی از مهم ترین نکات پیگیری و مراجعه منظم به پزشک است، به بیماران مبتلا به فشار خون بالا، مصرف داروهای کنترل فشارخون را با نظارت منظم پزشک توصیه کرد. شیبانی درباره افرادی که به طور مکرر دچار افت فشار می شوند، گفت: ورزش های هوازی به بهبود مکانیسم های جبرانی بالا آوردن فشار خون کمک می‌کند. همچنین توصیه می‌شود این افراد از کم آب شدن بدن خود به خصوص در فصل گرما که احتمال کم آبی و دهیدراتاسیون بیشتر است با مصرف منظم مایعات در طول روز جلوگیری کنند.
حوادث,رئیس آتش نشانی و خدمات ایمنی کنگان استان بوشهرگفت: کارگر تبع کشور افغانستان یکشنبه شب هنگام تخریب یک واحد مسکونی زیرآوار ماند و جان باخت.   یونس جمالی روز دوشنبه در گفتگو با ایرنا افزود: این کارگر ساعت ۲۳ یکشنبه شب هنگام تخریب یک واحد مسکونی زیرآوار رفت و نیرو‌های آتش نشانی جسد این جوان را از زیر آوار خارج کردند. وی ادامه داد: براساس گزارش دریافتی مالک زمین هنوز پروانه ساخت دریافت نکرده بود. جمالی گفت: این کارگر ۲۸ ساله و برادرش در حال کارکردن برای مهار دیوار‌های ساختمان جانبی بودند که به یکباره با فروریختن دیوار ساختمان مجاورب رادر کوچک‌تر زیر آوار ماند و جان خود را از دست داد.
فناوری,"محققان موفق به طراحی و ساخت یک ربات مودب، دو زبانه، پاسخگو و رباتیک شدند که در سفرهای برون مرزی و برای تشخیص مهاجران غیرقانونی از آن استفاده می شود. به گزارش ایسنا به نقل از فیز،  این دستگاه رباتیک که ""عامل مجازی خودکار برای ارزیابی حقیقت در زمان واقعی"" Automated Virtual Agent for Truth Assessments in Real Time (AVATAR) نام دارد، در حال حاضر در آژانس خدمات مرزی کانادا (CBSA) برای کمک به ماموران امنیت مرزی آزمایش شده تا انگیزه افراد را از ورود به این کشور تعیین کند. آواتار یک کیوسک شبیه سیستم‌های چک کننده مدارک در فرودگاهها یا دستگاههای خودپرداز در فروشگاه‌ها است. این کیوسک دارای یک چهره بر روی صفحه نمایش بوده که از مسافران سوال می‌پرسد و می‌تواند تغییرات در فیزیولوژی و رفتار را در طول مصاحبه تشخیص دهد. آواتار می‌تواند تغییر در چشم‌ها، صدا، حرکات دست و کوچکترین حرکات مشکوک را تشخیص دهد. این کیوسک یک سری از سوالات از جمله( آیا شما سبزیجات و میوه‌جات در وسایل خود دارید؟ آیا شما هیچگونه سلاحی به همراه خود دارید؟) را از مسافران می‌پرسد. نرم افزار تشخیص حرکات چشم و سنسورهای حرکتی و فشار در زمان پاسخ به سوالات، مسافران را نظارت کرده و به دنبال علایم فیزیولوژیکی از دروغ گفتن و یا ناراحتی می‌گردند. اگر این کیسوک متوجه مورد مشکوکی شود، مسافر را برای بازجویی بیشتر به عوامل انسانی ارجاع می‌دهد. کار بر روی آواتار از چند سال پیش آغاز شده و مرحله به مرحله و با اضافه شدن سنسورهای متعدد ارتقا یافته و تکمیل شده است. آواتار در آزمایشگاه‌ها، فرودگاه‌ها و در ایستگاه‌های عبور از مرز آزمایش شده است. این سیستم به طور کامل برای کمک به شناسایی قاچاقچیان، جلوگیری از مجرمان در حال فرار، تشخیص تروریست‌ها و برای حفظ مرزهای بین المللی آماده است."
سیاسی,نماینده ولی فقیه در خراسان رضوی گفت: هر جا در دنیا عظمت پیدا کردیم، به خاطر مدیریت جهادی بود و هرجا دچار سختی و تنگی معیشت شدیم، علتش نبود مدیریت جهادی بود.
فناوری,هوآوی در جریان مراسم رونمایی از گوشی موبایل پرچم‌دار40 Huawei Mate از تعدادی محصول دیگر هم رونمایی کرد. این محصولات شامل ساعت هوشمند Porsche Edition Watch GT2 ، هدفون FreeBuds Studio و یک عینک هوشمند با نام Eyewear II می‌شود. عینک هوشمند معرفی‌شده، محصول مشترک هوآوی و شرکت کره‌ای جنتل مانستر (Gentle Monster) است. ساعت هوشمند Porsche Edition Watch GT2 هوآوی، نسخه‌ ویژه‌ای از ساعت هوشمند Huawei Watch GT 2 Pro پیشین این شرکت محسوب می‌شود. نسخه‌ پورشه دیزاین این ساعت هوشمند در همکاری مستقیم با با برند تجاری Porsche Design ساخته شده است. در ساخت Porsche Edition Watch GT2 هوآوی از همان قطعات داخلی مدلWatch GT2 استفاده شده؛ با این تفاوت که جنس بدنه و بند آن از فلز ارزشمند تیتانیوم است. نسخه‌ پورشه دیزاین این ساعت با واچ فیس Porsche Design عرضه می‌شود تا با زیبایی‌های ظاهری برند پورشه هم‌خوانی داشته باشد. ساعت هوشمند Porsche Design Huawei Watch GT2 از نظر سخت‌افزار و ویژگی‌ها، به یک نمایشگر امولد (AMOLED) سایز ۱.۳۹ اینچی با رزولوشن ۴۵۴ × ۴۵۴ پیکسل مجهز شده است. این ساعت هوشمند با ۴ گیگابایت رم (Ram) به بلوتوث ۵.۱ مجهز است و حسگرهای تشخیص لحظه‌ای ضربان قلب و تشخیص میزان اکسیژن خون در آن به کار گرفته شده‌اند. باتری ساعت هوشمند Porsche Design Huawei Watch GT2 تا ۱۴ روز دوام می‌آورد و می‌تواند به صورت بی‌سیم شارژ شود. یکی از این ویژگی‌های جدید این ساعت هوشمند داشتن حالت مخصوص برای ورزش گلف است. حالت گلف می‌تواند طرز ایستادن و ضربه‌های کاربر به توپ را ارزیابی کند و توصیه‌هایی را برای بهبود ضربه‌ها به کاربر ارایه دهد. همچنین بیشتر از ۱۰۰ حالت برای نرمش و ورزش، مانیتورینگ خواب و کنترل سطح استرس برای این ساعت در نظر گرفته شده است. یک بارومتر داخلی برای تشخیص ارتفاع در ساعت Porsche Design Huawei Watch GT2 به کار رفته که تغییرات ناگهانی فشار هوا را اندازه می‌گیرد و هشدارهایی لحظه‌ای درباره‌ی وضعیت آب و هوا ارایه می‌دهد. هدفون هوآوی FreeBuds Studio نشان‌دهنده‌ی ورود رسمی این شرکت به دنیای هدفون‌های بلوتوث روی گوش است. قیمت این محصول نشان می‌دهد که هدفون FreeBuds Studio یک محصول با کیفیت است و می‌تواند با محصولاتی از سونی (Sony)، بوز (Bose) و سنهایزر (Sennheiser) رقابت کند. این هدفون265 گرم وزن دارد و از بازوی ظریف استیل با قطر ۷ میلی‌متر استفاده می‌کند. در قسمت‌هایی از هدفون که روی گوش قرار می‌گیرند و زیر هدبند هدفون، از بالشتک‌های نرم برای راحتی بیشتر استفاده شده است. صدای هدفون توسط یک جفت درایور داینامیک ۴۰ میلی‌متری ارائه می‌شود. هر یک از این درایورها به دیافراگم ۴ لایه مجهز هستند و یک چیپ صوتی Kirin A1 هم مسئول تولید صدای با کیفیت این هدفون است. قابلیت حذف فعال نویز محیط (ANC) هم در هدفون جدید هوآوی وجود دارد که برای رسیدن به آن، از دو میکروفون هیبریدی استفاده می‌کند. به گفته هوآوی این میکروفون‌ها می‌توانند نویزهای محیطی را تا ۴۰ دسی‌بل کاهش دهند. در مجموع ۶ میکروفون در هدفون FreeBuds Studio کار گذاشته شده تا کیفیت مکالمه‌های صوتی بهبود پیدا کند. این هدفون توانایی وصل شدن هم‌زمان به ۲ دستگاه و جابه‌جا شدن بین آنها را هم دارد؛ به این ترتیب می‌توان به‌راحتی از صدای یک دستگاه صوتی به دستگاه دیگر سوییچ کرد. مجموعه‌ دوگانه باتری‌های ۴۱۰ میلی‌آمپر ساعتی هدفون FreeBuds Studio می‌توانند تا ۲۴ ساعت انرژی مورد نیاز برای هدفون را (با ANC خاموش) تامین کنند. در صورتی که بخواهید با قابلیت ANC به موسیقی گوش دهید، باتری هدفون تا ۲۰ ساعت پاسخگو خواهد است. یک شارژ سریع ۱۰ دقیقه‌ای می‌تواند هدفون FreeBuds Studio را تا ۸ ساعت روشن نگه دارد. شارژ کامل هدفون ۷۰ دقیقه زمان می‌برد. عینک هوشمند Huawei x Gentle Monster Eyewear II که می‌توانیم آن را به اختصار Huawei Eyewear II هم بنامیم، ادامه‌دهنده‌ی راه عینک هوشمند Huawei EyeWear است که سال 2019 همراه با سری گوشی‌های P30 معرفی شده بود. البته هوآوی این عینک را در ماه آگوست در چین معرفی کرده بود؛ اما حالا این شرکت قصد دارد عینک هوشمند جدیدش را در بازار جهانی هم به نمایش بگذارد. عینک Eyewear II با همکاری یکی از برندهای مطرح کره جنوبی در حوزه فشن (Gentle Monster) تولید شده است ودر مقایسه با نسل قبلی طراحی باریک‌تری دارد. کیس کاملا جدیدی برای حمل آن طراحی شده و وزن آن نیز کاهش یافته است. این عینک از همان طراحی نیمه‌باز همراه با اسپیکرهای دوگانه برای موسیقی و تماس‌های صوتی استفاده می‌کند. اما در هر سمت، به ۲ میکروفون برای حذف نویز هم مجهز شده است. دیافراگم اسپیکرهای این عینک نسبت به مدل قبلی ۱۰۰ درصد بزرگ‌تر شده‌اند تا صدای شفاف‌تری را برای مصرف‌کننده به ارمغان بیاورد. کناره‌های عینک هوشمند Eyewear II هوآوی، کنترل‌های لمسی قرار گرفته‌اند که برای دریافت و پایان تماس، فراخوانی دستیار صوتی و کنترل موسیقی در حال پخش کاربرد دارند. عمر باتری این عینک هوشمند برای پخش ممتد موسیقی ۵ ساعت اعلام شده است. باتری عینک هوشمند Eyewear II هوآوی در حالت استندبای می‌تواند تا ۴۲ ساعت توان خود را حفظ کند.
حوادث,"در پی بارندگی‌های سیل‌آسا و وقوع سیلاب‌های گسترده در سراسر ""باماکو""، پایتخت ""مالی""، دست‌کم ۱۵ نفر کشته شده‌اند. به گزارش ایسنا، با آغاز فصل بارندگی، اوایل صبح روز پنج‌شنبه باران‌های شدیدی به مدت پنج ساعت در ""باماکو"" شروع به باریدن گرفت که منجر به سیل‌گرفتگی خیابان‌ها، آسیب دیدن ساختمان‌ها و شناور شدن خودرو‌ها در سیلاب‌های جاری در خیابان‌های این شهر شد. سخنگوی وزارت امنیت داخلی مالی از خسارت‌های جدی این سیل خبر داده و اعلام کرده که گروه‌های امدادی به مناطق سیل‌زده اعزام شده‌اند. وزارت بهداشت این کشور نیز با بیان این که حدود ۳۰۰ خانوار در شش بخش منطقه ""باماکو"" تحت تاثیر سیل قرار گرفته‌اند، از اسکان برخی از این افراد در مدارس به دنبال افزایش سطح آب‌گرفتگی‌ها به ۲.۵ متر خبر داده است. بر اساس گزارش‌های محلی دست‌کم ۱۰ نفر در ""نیاماکورو""، منطقه‌ای که یک پل به شدت در آن آسیب دیده است، جان خود را از دست داده‌اند. ساکنان مناطق سیل‌زده مقامات محلی را به خاطر سوء مدیریت منطقه مقصر دانسته و اعلام کرده‌اند که زباله‌های بسیاری در خیابان‌ها رها شده که محل کانال‌های تخلیه را مسدود کرده است. وزیر هم‌بستگی و مبارزه با فقر مالی نیز اعلام کرده که برای جلوگیری از وقوع چنین فجایایی، با آزادسازی مسیر‌های آبی باید قدم‌هایی برداشت. بنابر گزارش شبکه خبری الجزیره، وقوع سیل در مالی، کشوری آفریقایی که سه نوع اقلیم بیابانی، نیمه بیابانی و گرمسیری دارد، به هنگام آغاز فصل بارانی امری رایج است."
فناوری,امکان استفاده همزمان از یک حساب کاربری در چند دستگاه مختلف به پلت‌فرم پیام‌رسان واتس‌اپ اضافه خواهد شد. به گزارش ایسنا، بر اساس پستی که در وبسایت WABetainfo منتشر شده است، به نظر می‌رسد که توسعه دهندگان اپلیکیشن پیام‌رسان واتس‌اپ در حال کار بر روی قابلیت‌های مختلف جدیدی هستند که یکی از آنها امکان بهره‌مندی و استفاده همزمان کاربران از یک حساب کاربری در چند دستگاه مختلف است. در حال حاضر زمانی که کاربر یک حساب کاربری را بر روی دو دستگاه مختلف فعال کند شرکت واتساپ با ارسال پیامی وی را از این موضوع آگاه می‌کند اما حالا به نظر می رسد که قابلیت و امکان جدیدی که قرار است به پلت‌فرم این پیام رسان محبوب اضافه شود که برای خیل عظیمی از کاربران کاربرد بسیاری خواهد داشت، چرا که آنها با توجه به نیاز کار و فعالیت‌های شخصی یا شغلی خود نیاز دارند که به صورت همزمان از چند دستگاه مختلف با پیام رسان واتساپ کار کنند. ‌با اینکه هنوز زمان دقیق انتشار و ارائه این قابلیت به صورت به روز رسانی مشخص و معلوم نشده اما برخی از کارشناسان و تحلیلگران فعال در حوزه فناوری بر این باورند که این قابلیت هم اکنون در حال توسعه است و احتمالاً به زودی طی ماه های آینده به پلتفرم واتساپ در قالب یک نسخه آپدیت و به روز رسانی جدید اضافه خواهد شد.
فناوری,"شاتل موبایل طی همکاری با نماینده رسمی نوکیا در ایران، به خریداران گوشی‌های نوکیا، تخفیف خرید سیم‌کارت و بسته 3 ماهه رایگان اینترنت، مکالمه و پیامک هدیه می‌دهد.  به گزارش روابط عمومی شاتل موبایل، این اپراتور تلفن همراه کشور با همکاری سامتل به عنوان نماینده رسمی نوکیا در ایران، به خریداران تلفن همراه نوکیا با ضمانت سامتل، برای خرید «سیم‌کارت هوشمند» تخفیف ویژه به همراه بسته 3 ماهه رایگان هدیه می‌دهد. این بسته شامل 3000 دقیقه مکالمه درون‌شبکه، 300 دقیقه مکالمه برون‌شبکه، 3000 پیامک درون‌شبکه، 300 پیامک برون‌شبکه و 6 گیگابایت اینترنت سه ماهه با تخصیص ماهیانه برای گوشی‌ها هوشمند نوکیا و 3 گیگابایت اینترنت برای گوشی‌های عادی نوکیا خواهد بود. همچنین خریداران می‌توانند با استفاده از سیم‌کارت شاتل موبایل، از اشتراک رایگان سرویس تماشای فیلم و سریال ""نماوا""، اشتراک چهار ماهه سرویس بازی ""بازیلی"" و همچنین تخفیف ویژه سرویس‌های متنوع آموزشی و خدماتی بهره‌مند شوند. شاتل موبایل اپراتور هوشمند نسل جدید تلفن همراه با پوشش 3G و 4G/LTE در سراسر کشور است که برای نخستین بار، از فناوری « » استفاده کرده است. با استفاده از این فناوری، سیم کارت هوشمند شاتل موبایل با تحلیل آنتن های موجود در محدوده حضور مشترک، به طور خودکار، بهترین آنتن و پوشش شبکه را برای وی انتخاب می کند. علاقه‌مندان برای دریافت اطلاعات بیشتر درباره این اپراتور و خرید سیم‌کارت، می‌توانند به وب‌سایت مراجعه کنند یا از طریق شماره ۰۹۹۸۱۰۰۰۰۰۰ و به صورت ۲۴ ساعته با کارشناسان فروش شاتل موبایل در ارتباط باشند."
ورزشی,ایرج عرب مدیرعامل پرسپولیس تهران دستور داد تا تیم کاری برای رسیدگی به وضعیت هواداران آسیب دیده این تیم در جریان بازی با سپاهان تشکیل شود. به گزارش ایرنا این تیم متشکل از نمایندگان بخش‌های روابط عمومی، پزشکی، کانون هواداران و پشتیبانی است تا هواداران آسیب دیده را تحت حمایت معنوی و پزشکی قرار دهد. تصاویر و فیلم هایی که شب گذشته در رسانه ها و فضای مجازی منتشر شد نشان از درگیری شدید بین هواداران سپاهان و پرسپولیس تهران در جریان مسابقه نیمه نهایی جام حذفی ایران دارد. باشگاه پرسپولیس همچنین در حال جمع آوری مستندات و شواهد گوناگون در ارتباط با وقوع حملات نسبت به هواداران پرسپولیس برای ارایه و پیگیری در مراجع ذیصلاح است. این دیدار پس از انکه در ٩٠ دقیقه وقت قانونی با تساوی بدون گل به پایان رسید در وقت های اضافه دچار حواشی فراوانی شد و در نهایت با یک گل به سود تیم فوتبال پرسپولیس تهران به پایان رسید. پرسپولیس با این برد به فینال رقابت ها صعود کرد و باید روز دوازدهم در اهواز با تیم داماش گیلانیان مسابقه دهد. در پایان این بازی امیر قلعه نویی با گلایه از برخی اشتباهات داوری شائبه مهندسی شدن نتایج را مطرح کرد که با واکنش مهدی زاکر مدیر حقوقی باشگاه پرسپولیس مواجه شد. زاکر اعلام کرد اگر مستندات این ادعا منتشر نشود باشگاه از طریق مراجع قضایی پیگیری خواهد کرد.
سلامت,"اگر گوشت خوار نیستید و به دنبال جایگزین خوب برای تامین آهن موردنیاز بدنتان هستید، این مطلب را دنبال کنید. آهن یکی ازعناصر ضروری و مورد نیاز بدن است که وظیفه انتقال اکسیژن در گلبول‌های قرمز، تولید هموگلوبین خون، مقاومت در برابر استرس و ناخوشی، عملکرد صحیح آنزیمها و تقویت سیستم ایمنی را بر عهده دارد. ما گوشت را به عنوان منبع اصلی آهن میشناسیم اما جالب است بدانید برخی مواد غذایی بیش از گوشت، آهن دارند. در این مطلب شما را بامنابع غنی آهن آشنا می کنیم. این‌طور توصیه شده که زنان بین سنین ۱۹ تا ۵۰ سال حداقل ۱۸ میلی‌گرم آهن در روز باید مصرف کنند و این میزان در زنان باردار باید ۲۷ میلی‌گرم باشد. زنان بالای ۵۰ سال تنها به ۸ میلی‌گرم آهن در روز نیاز دارند. مردان بالای ۱۹ سال نیز روزانه ۸ میلی‌گرم آهن باید مصرف کنند. تخم‌مرغ بسیاری از پروتئین‌های حیوانی مانند تخم‌مرغ و بخصوص زرده آن حاوی آهن هم هستند. آهن در دو نوع هم و غیر هم موجود است. نوع هم در منابع حیوانی و نوع غیر هم در منابع گیاهی یافتیم شود. نوع هم بسیار بیشتر از نوع غیر هم قابل جذب است. مقدار آهن موجود در تخم‌مرغ ۲۹ میلی‌گرم است. نخود هر یک فنجان از آن ۵ میلی‌گرم آهن به همراه مقادیر زیادی پروتئین به بدن می‌رساند و یک گزینه هوشمندانه برای گیاه‌خواران محسوب می‌شود. اضافه کردن آب‌لیمو به نخود پخته شده، میزان جذب آهن موجود در آن را چند برابر می‌کند. لوبیا سفید خوردن یک فنجان و نیم کنسرو لوبیا سفید، در هر وعده ۴ میلی‌گرم آهن به بدن می‌رساند. لوبیا همچنین یک نیروگاه تغذیه‌ای برای رساندن پروتئین و فیبر به بدن است. مصرف این ماده غذایی منجر به کاهش کلسترول و کنترل بهتر قند خون می‌شود. برای جذب آهن لوبیا سفید، می‌توانید آن را با ویتامین ث مصرف کنید. اسفناج یک فنجان اسفناج پخته شده چیزی حدود ۳ و نیم میلی‌گرم آهن گیاهی به بدن می‌رساند. اسفناج همچنین منبع خوبی از ۲۰ ماده معدنی و ویتامین دیگر است. اسفناج را نیز باید به همراه مرکبات مصرف کرد تا آهن آن بیشتر جذب بدن شود.این گیاه معطر و خوش طعم سرشار از آهن است و در هر ۱۰ گرم آن ۱۲ میلی‌گرم آهن وجود دارد. علاوه بر آویشن، جعفری نیز سرشار از آهن است. در هر ۱۰۰ گرم جعفری حاوی حداقل ۳, ۸ میلی‌گرم آهن وجود دارد. دانه‌های چیا این دانه‌ها سرشار از اسیدهای چرب امگا ۳ هستند و البته یک دلیل دیگر برای مصرف آن‌ها وجود دارد و این که منبع خوبی از آهن نیز محسوب می‌شوند. دانه‌های چیا در هر ۱ اونس حدود ۲ میلی‌گرم آهن دارند ضمن این که منبع خوبی از فیبر محلول هستند و به فرایند هضم دستگاه گوارش نیز کمک می‌کنند. کاکائو و پودر کاکائو فقط ۳ اونس کاکائو یا پودر آن، ۷ میلی‌گرم آهن به بدن می‌رساند. این آهن البته غیر هم است اما کاکائو سرشار از فلاوونوئیدها برای ترویج سلامت قلب نیز محسوب می‌شود و منیزیم موجود در آن سلامت مغز را به همراه دارد. زردچوبه زردچوبه ادویه‌ای سرشار از آهن است. در واقع در هر گرم زردچوبه ۰, ۶ میلی‌گرم آهن وجود دارد. عدس در هر ۱۰۰ گرم آن ۳ میلی‌گرم آهن وجود دارد. به علاوه باید بدانید که این عدس سرشار از قندهای پیچیده و فیبر است. عدس، چربی ندارد و این یک مزیت بزرگ است. برای جذب آهن موجود در عدس، علاوه بر اضافه کردن لیموترش به آن می‌توان از جعفری نیز استفاده کرد. آویشن این گیاه معطر و خوش طعم سرشار از آهن است و در هر ۱۰ گرم آن ۱۲ میلی‌گرم آهن وجود دارد. علاوه بر آویشن، جعفری نیز سرشار از آهن است. در هر ۱۰۰ گرم جعفری حاوی حداقل ۳, ۸ میلی‌گرم آهن وجود دارد./ الودکتر"
فرهنگی/هنری,هفت فیلم برتر آرای مردمی فجر۳۸ تا هفدهم بهمن ماه ۹۸، ششمین روز جشنواره فیلم فجراعلام شد نتیجه شمارش آرای فیلم‌های نمایش داده شده در روز ششم جشنواره فیلم فجر(۱۷ بهمن ماه) توسط ستاد انتخاب فیلم برگزیده از نگاه تماشاگران جشنواره فیلم فجراعلام شد. فیلم‌های آبادان یازده ۶۰، دوزیست، شنای پروانه، روز بلوا، مغز استخوان، درخت گردو و روز صفر، ۷ فیلم برتر آرای تماشاگران سی و هشتمین دوره جشنواره فیلم فجر تا روز ۱۷ بهمن ماه اعلام شده است. براساس اعلام سی و هشتمین جشنواره فیلم فجر فهرست فیلم‌ها بدون اولویت است. سی وهشتمین جشنواره فیلم فجر ۱۲ تا ۲۲ بهمن سال همزمان با گرامیداشت چهل و یکمین سالگرد پیروزی انقلاب اسلامی به دبیری ابراهیم داروغه‌زاده برگزار می‌شود. در این دوره جشنواره، ۱۱۵ فیلم سینمایی به همراه ۳۶ فیلم مستند فرم ثبت‌نام جشنواره را تکمیل کرده‌اند که در میان فیلم‌های سینمایی، ۳۷ اثر به فیلمسازان اول اختصاص دارد. این جشنواره شامل بخش های مختلف؛ از جمله مسابقه سینمای ایران یا سودای سیمرغ (فیلم های سینمایی داستانی/ پویانمایی فیلم‌های بلند داستانی که دارای پروانه ساخت یا نمایش از سازمان سینمایی باشند و تا قبل از بهمن ۱۳۹۸ اکران عمومی نشده و در هیچیک از رویدادها و جشنواره‌های سینمایی داخلی و خارجی به نمایش در نیامده باشند)، نگاه نو (فیلم اول کارگردان: داستانی/ پویانمایی فیلمساز یا کارگردان اول، به هنرمندی اطلاق می‌شود که برای ساخت یا نمایش فیلم سینمایی خود برای نخستین بار، مجوزهای لازم و قانونی را از سازمان سینمایی کسب کرده باشد و پیش از این اثری از وی به عنوان فیلم سینمایی اکران یا در رویدادهای داخلی یا خارجی معرفی نشده باشد)، مستند بلند، کوتاه داستانی (با زمان نمایش حداقل ۳ و حداکثر ۱۵ دقیقه)، مسابقه تبلیغات سینمای ایران و مسابقه تجلی اراده ملی است. محمد احسانی، محمود اربابی، همایون اسعدیان، یلدا جبلی، رضا درستکار، سیدمحمود رضوی و حسین کرمی در این دوره از جشنواره اعضای هیات انتخاب فیلم‌های بخش سودای سیمرغ (مسابقه سینمای ایران) و نگاه نو (ویژه فیلم اول کارگردانان) هستند. غیر از پردیس ملت به عنوان کاخ اصلی جشنواره که محل نمایش فیلم ها برای اصحاب رسانه است، پردیس سینمایی آزادی، سینما استقلال، پردیس سینمایی ایران‌مال، پردیس سینمایی باغ کتاب، پردیس سینمایی تماشا، سینما جوان، پردیس سینمایی راگا، پردیس سینمایی زندگی، پردیس سینمایی فرهنگ، سینما فجر اسلامشهر (سالن اصلی)، پردیس سینمایی کوروش، پردیس سینمایی کیان، سینما ماندانا، پردیس سینمایی مگامال و موزه سینما در مناطق مختلف شهر تهران، سینماهای مردمی سی و هشتمین جشنواره فیلم فجر خواهند بود.
فناوری,"بازی‌های آنلاین به سرعت در حال گسترش هستند، این امر باعث گردیده تا تعداد گیمرها هر روز افزایش یابد. بازی آنلاین یکی از موفق‌ترین صنایع بوده و اثبات کرد که از بزرگ‌ترین رقبای بخش رسانه و سرگرمی است. این نوع رشد تنها از طریق نوآوری‌های فن‌آوری مدرن به دست می‌آید که بازی را برای مخاطبان در سراسر جهان قابل‌دسترسی و مقرون به‌صرفه‌تر می‌کند. در اینجا نگاهی به نوآوری‌های مختلف فناوری خواهیم داشت که بر صنعت بازی و آینده آن تأثیر می‌گذارد.   گیمرها انتظار یک تجربه بازی واقعی و یکپارچه را در دستگاه‌های خود دارند. این روند منجر به توسعه فناوری VR پیشرفته و بازی‌های مانند Pokémon  شد که نمونه‌ای عالی از یک بازی موبایل AR هیجان‌انگیز است که بازار بازی‌های AR را تغییر داد. یکی از پرطرفدارترین فناوری‌های بازی آنلاین AR و VR است. در آینده، پیش‌بینی می‌شود که می‌توانیم از میان مجموعه وسیعی از بازی‌های VR یکی را انتخاب کنیم. در حال حاضر بزرگ‌ترین مانع برای پذیرش بازی‌های VR، هزینه‌های مربوط به تجهیزات، به ویژه هدست‌های VR است. در غیر این صورت، بازار بسیار خوبی برای بازی‌های VR ترکیبی وجود دارد، بنابراین هر دو فناوری AR و VR قطعاً در آینده جایگاه برجسته‌ای در بخش بازی خواهند داشت. این امر منجر به توسعه بازی‌های نزدیک به واقعیت شده است. وقتی به بازی‌ها نگاه می‌کنید، آن‌ها به اطلاعات بیشتری مجهز شده‌اند و تجربه‌ای همه‌جانبه را در اختیار شما قرار می‌دهند. این فناوری‌ها بازی‌ها را از دنیای کنترل‌شده فیزیکی به محیطی کاملاً مجازی یا نیمه‌کنترل‌شده و همه‌جانبه‌تر می‌برند. برنامه‌های کاربردی VR معمولاً برای پخش به یک هدست نیاز دارند که می‌تواند برای کاربران سنگین و ناراحت‌کننده باشد. پوشیدنی‌های جدیدی که آماده ورود به بازار هستند، مانند دستکش‌ها و دستگاه‌های مچ دست، به توسعه‌دهندگان بازی اجازه می‌دهند تا عناصر قابل‌لمس ایجاد کنند. این یک بعد کاملاً جدید از گیم پلی واقع‌گرایانه را برای افراد به ارمغان می‌آورد. سپس توسعه‌دهندگان می‌توانند تعامل بازیکنان را افزایش دهند و دنیای درون بازی را واقعی‌تر کنند. AR مدتی است که بخشی از سرگرمی‌های اصلی است. بازی‌های AR عناصر دنیای واقعی را با موارد مجازی ترکیب می‌کنند، همان‌طور که در بازی‌های موبایل مانند Pokémon  دیده می‌شود. با از بین بردن نیاز به یک کنسول گران‌قیمت، بازی‌های AR می‌توانند برای بازار وسیع‌تری از افرادی که گیمرهای با تجربه نیستند یا تازه شروع به بازی کرده‌اند، جذاب باشند. صنعت بازی‌های Augmented Reality در حال رشد سریع در بازی‌های ویدیویی است که انتظار می‌رود تا سال 2023 ارزشی بیش از 385 میلیارد دلار خواهد داشت.   
 
 گیمینگ ابری در حال حاضر با کسب‌وکارهایی مانند اپل، گوگل، پلی‌استیشن که درحال‌توسعه پلتفرم‌های بازی مبتنی بر ابر هستند، شروع شده است. این یکی از جدیدترین نوآوری‌ها در صنعت بازی است که بازی را برای مخاطبان زیادی که قبلاً توانایی پرداخت جدیدترین بازی‌ها را نداشتند، مقرون‌به‌صرفه‌تر و در دسترس‌تر کرده است و نسخه‌های جدید دائماً در بازار وجود دارد. اساساً گیمینگ ابری یک تجربه بازی با کیفیت را در هر دستگاهی ارائه می‌کند، در حالی که کاربران برای دسترسی به مجموعه گسترده‌ای از بازی‌ها از یک ارائه‌دهنده خاص ملزم به پرداخت هزینه ماهانه هستند. ما می‌توانیم در آینده انتظار خدمات بیشتری را داشته باشیم که سرگرمی‌های درخواستی را ارائه می‌دهند و به مخاطبان جهانی اجازه می‌دهند به مجموعه عظیمی از بازی‌ها دسترسی داشته باشند. همان‌طور که گفته شد، گیمینگ ابری نه تنها هزینه‌های مربوط به بازی را به حداقل می‌رساند، بلکه به پلتفرم‌های بازی کمک می‌کند تا به گیمرهای جدید دسترسی پیدا کنند. پذیرش و دسترسی گسترده ابری، نحوه ایجاد، ارائه و پخش بازی‌های ویدیویی و موبایلی را تغییر داده است. شتاب زمان ورود به بازار چشمگیر است. بازیکنان اکنون می‌توانند بدون توجه به موقعیت مکانی به بازی‌های جدید دسترسی داشته باشند و اگر به اینترنت مناسب با سرعت پایدار متصل شوند، زمان لازم برای دریافت بازی‌ها، بسته‌های الحاقی و افزونه‌ها را کاهش می‌دهد. برخلاف کنسول‌های بازی، اجرای محتوا را از کنسول به فضای ابری منتقل می‌کند. بازیکنان بازی‌ها را به‌عنوان فریم‌های ویدیویی فشرده پخش می‌کنند. تفاوت این است که ویدئوها به ورودی کاربر پاسخ می‌دهند. هنگامی که یک کلید فشار داده می‌شود، ورودی به یک سرور ابری راه دور ارسال می‌شود که سپس یک فریم ویدیویی جدید ارسال می‌کند. همه این‌ها در کسری از ثانیه اتفاق می‌افتد و شبیه بازی‌هایی است که روی یک دستگاه دانلود شده است. برای مثال، مایکروسافت کنسول‌های ایکس‌باکس را به سرویس‌های بازی Xbox Cloud تغییر داده است که بردهای ایکس‌باکس مجازی را در سرورشان اجرا می‌کنند و تجربه‌ای را ارائه می‌دهند که با کنسول اصلی ایکس‌باکس در خانه تفاوت چندانی ندارد. اکنون، مایکروسافت در حال ارتقا به سخت‌افزار قوی‌تر Xbox Series X است که بهبودهایی در زمان آپلود، نرخ فریم و بازی‌های بهینه‌شده و همچنین پشتیبانی از پخش جریانی در دستگاه‌های صفحه‌نمایش بزرگ‌تر ارائه می‌دهد. به طور مشابه، آمازون لونا، یک سرویس گیمینگ ابری را در اکتبر 2020 معرفی کرد که دسترسی همه‌چیز به بازی را فراهم می‌کند. لونا از یک کنترلر گیم پد محلی اختیاری استفاده می‌کند که از یک اتصال Wi-Fi جداگانه برای کاهش تأخیر ورودی بازی استفاده می‌کند.   
 
 فناوری هوش مصنوعی به بخشی ضروری از این بخش تبدیل شده است زیرا به شرکت‌ها اجازه می‌دهد تا بازی‌ها را تغییر دهند و تجربه‌ای شخصی‌تر و لذت‌بخش‌تر را متناسب با ترجیحات کاربر ارائه دهند. از قبل بر اساس رفتار گیمرها در بازی‌های قبلی، اطلاعات جمع‌آوری می‌کنند و با توجه به داده‌ها، تغییرات مناسبی ایجاد می‌شود. این امر در آینده حتی مفیدتر خواهد بود زیرا فناوری هوش مصنوعی همچنین می‌تواند رفتارهای آینده را پیش‌بینی کند و بر اساس آن، شرکت‌ها قادر خواهند بود بازی‌ها و تغییراتی ایجاد کنند که تجربه بازی هیجان‌انگیزتری را برای کاربران بدهند. به طور کلی، استفاده از فناوری جدید مانند VR،AR و بسیاری از نوآوری‌های دیگر مزایای زیادی دارد و بازی‌های آنلاین چند نفره محبوب‌ترین بخش بازی در جهان را تشکیل می‌دهند و بسیاری از این گیمرها باید با مشکل تأخیر بازی که تاخیری بین عملکرد بازیکنان و واکنش سرور بازی است، مقابله کنند که لازمه آن داشتن اینترنت با سرعت مناسب و پایدار است. داشتن سرویس اینترنت اختصاصی با سرعت پایدار، حجم نامحدود و آپلود باز به گیمرها، تجربه بازی روان‌تری را برای کاربران ایجاد می‌کند. از آنجایی که بازی‌های آنلاین میزان حجم مصرفی را افزایش می‌دهند، سرویسی با حجم و سرعت نامحدود مناسب‌ترین انتخاب برای آن‌ها است. حجم نامحدود در سرویس‌های اشتراکی از سرعت بسیار پایینی برخوردار است و در ساعات اوج مصرف، سرعت به شدت کاهش می‌یابد. در نتیجه بهترین انتخاب، سرویس اختصاصی با حجم و سرعت نامحدود در تمام ساعات شبانه‌روز است. رسپینا با در نظر گرفتن معیارهای اساسی در انتخاب سرویس اینترنت، سرویس اینترنت اختصاصی خود را با سرعت پایدار، حجم نامحدود و آپلود باز به گیمرها ارائه می‌نماید.   بدون محدودیت در حجم و سرعت، دسترسی کاربران به اینترنتی پایدار در تمام ساعات شبانه‌روز را فراهم می‌کند. این سرویس با پینگ پایین و سرعت بالا، مناسب‌ترین انتخاب برای افرادی است که به بازی‌های آنلاین علاقه‌مند هستند و ساعات زیادی از شبانه‌روز را به بازی کردن مشغول هستند. برای کسب اطلاعات بیشتر از سرویس اینترنت اختصاصی رسپینا، لطفاً فرم   را تکمیل نمایید تا همکاران ما با شما تماس بگیرند."
سلامت,چای به عنوان یک نوشیدنی‌ مطلوب شناخته می‌شود که چند عادت غلط هنگام نوشیدن آن می‌تواند منجر به بیماری سرطان شود.   به گزارش باشگاه خبرنگاران، یکی از کشورهای مهم در زمینه تولید و صادرات چای، هندوستان است؛ در هند، مخصوصا مردم عصرها و صبح‌ها با نوشیدن چای تفریح ​​می‌کنند. اکثر کارمندان اداری نیز عاشق چای هستند و اغلب برای حفظ روحیه خود در دفتر از چای لذت می‌برند، اما این نوشیدنی به همان اندازه که دلچسب است می‌تواند مضر باشد.    نوشیدن چای تبدیل به یک عادت شده است تا جایی که برخی اگر چای ننوشند دچار سردرد می‌شوند. برخی هم عادت دارند میان‌ وعده‌ های خشک و یا هر چیز دیگری را به همراه چای میل کنند، برخی دیگر به همراه چای سیگار می‌کشند اما باید بدانید مصرف برخی از چیزها با چای می‌تواند به از دست دادن زندگی ختم شود.    استعمال دخانیات منجر به بیماری‌های بسیاری در بدن ما شود که شاید هر گز فکرش را هم نکنید و این موضوع با زیاده‌روی در مصرف چای نیز می‌تواند صدق کند. نوشیدن چای ممکن است خوشمزه به نظر برسد اما هنگامی که شاهد از دست دادن عزیزان و اطرافیانمان باشیم، می‌تواند بسیار آزاردهنده باشد، به همین دلیل است که فرد نباید بیش از دو بار در روز چای بنوشد.   در ادامه به برخی از مضرات چای اشاره شده است؛    افرادی که چای بیشتری می‌نوشند دفعات ادرار بیشتری دارند. این منجر به کمبود پتاسیم، سدیم و سایر مواد معدنی ضروری در بدن ما می‌شود. در نتیجه بدن ما به‌تدریج شروع به از دست دادن مواد مغذی خود می‌کند در نتیجه از قدرت آن نیز کاسته می‌شود.   بر اساس یافته‌ها آلومینیوم موجود در چای برای پوست بدن سمی است همچنین باعث ایجاد جوش روی صورت می‌شود. نوشیدن چای بیشتر احتمالا باعث بسیاری از بیماری‌های کلیوی می‌شود.   بسیاری از مردم عادت دارند چای را بسیار داغ بنوشند که اگر از عوارض آن آگاه باشند دیگر هرگز این کار را تکرار نمی‌کنند، زیرا به تمام لوله‌هایی که دهان ما را به معده متصل می‌کند، آسیب می‌رساند. اگر هر روز چای داغ بیشتری بنوشیم، لوله‌های داخل بدن ما نازک می‌شود. آسیب نیز می‌تواند در طول زمان رخ دهد. اگر لوله میرایی شود، زندگی برای فرد دشوار می‌شود.   این مقاله برای کسانی که با چای سیگار می‌کشند، بسیار ویژه است. بسیاری از افراد معتاد هستند. شما نیز اغلب افرادی را در ملاء عام دیده‌اید که دوست دارند سیگار بکشند و چای بنوشند؛ آن‌ها این کار را هوشمندانه انجام می‌دهند، اما نمی‌دانند که باعث سرطان جدی می‌شود.   این عادت احتمال سرطان را تقریبا ۳۰ درصد افزایش می‌دهد. از آنجا که چای حاوی کافئین است و مهم‌تر از همه، سیگارها نیز حاوی مواد مخدر هستند در بدن به یک ماده سمی تبدیل می‌شوند در نتیجه احتمال ابتلا به سرطان در حال افزایش است بنابراین هرگز نباید سیگار را با چای بنوشید.
فرهنگی/هنری,مراسم نکوداشت محمد تهامی نژاد و ابراهیم مختاری در هتل پارسیان انقلاب به همراه تقدیر از سه کارگردان مستند برگزار شد.
سلامت,"مواد معدنی متبلوری هستند که هنگام سفت شدن ادرار غلیظ در پس از ادرار تشکیل می‌شوند. بیش از 90 درصد ادرار شما آب است. بقیه حاوی مواد معدنی مانند نمک و مواد زائد مانند است. رنگ ادرار غلیظ بسته به نوع مواد زائد و مواد معدنی موجود در آن، از عنبر تیره تا قهوه‌ای متفاوت است. ادرار غلیظ غالباً نتیجه کمبود آب بدن یا عدم توانایی تخلیه کامل مثانه شماست. این ممکن است به دلیل بزرگ شدن پروستات، مشکلات مثانه یا عفونت‌های دستگاه ادراری (UTI ) باشد. در صورت عدم درمان، می‌تواند منجر به عفونت و سایر عوارض شود. 
 
 
 
 
 
 اکثر افرادی که دچار سنگ مثانه می‌شوند مردان هستند - به‌ویژه مردان مسن که دارای مشکلات پروستات هستند. مردان 80 ساله بیش از مردان جوان خطر بیشتری دارند. با این حال، حتی مردان 30 ساله که در کشور‌های صنعتی زندگی می‌کنند نیز می‌توانند دچار سنگ شوند. افراد در این مناطق به احتمال زیاد رژیم‌های غذایی غنی از چربی و قند دارند. کودکانی که در کشور‌های درحال‌توسعه زندگی می‌کنند نیز مستعد ابتلا به سنگ مثانه هستند. آن‌ها اغلب به آب کافی برای هیدراته ماندن دسترسی ندارند و رژیم‌های غذایی آن‌ها ضعیف است. تشکیل سنگ مثانه ممکن است علامت ثانویه یک مشکل اساسی دستگاه ادراری باشد. شرایطی که ممکن است به سنگ مثانه کمک کند شامل موارد زیر است: باکتری‌ها و موجودات دیگر می‌توانند باعث عفونت مثانه یا التهاب شوند. عفونت ادراری یکی از دلایل عمده سنگ مثانه است. اگرچه مردان سنگ مثانه بیشتری دارند، اما عفونت مثانه در زنان بیشتر از مردان است. مجرای ادرار کوتاه‌تر در زنان وجود دارد، بنابراین مسیر کوتاه‌تری برای ورود باکتری به مثانه وجود دارد. شما ممکن است در اثر بیماری، بیماری یا ضربه خورده یا آسیب ببیند. ممکن است به دلیل عفونت باریک شده و جریان ادرار خارج شده از بدن شما را مسدود کند. غده مجرای ادرار شما را احاطه کرده است، لوله نازکی که ادرار را از مثانه شما در حین ادرار منتقل می‌کند. هنگامی‌که غده پروستات بزرگ می‌شود، می‌تواند به مجرای ادرار فشار آورده و ادرار را مختل کند. مثانه نوروژنیک نوعی بیماری است که بر اعصاب منتقل‌کننده پیام از مغز به عضلات مثانه تأثیر می‌گذارد. آسیب به این اعصاب ممکن است مانع از انقباض و انبساط مغز به عضلات مثانه برای دفع ادرار شود. این امر می‌تواند باعث باقی‌ماندن ادرار در مثانه و ایجاد سنگ شود. دیواره‌های مثانه شما ممکن است در بعضی مناطق ضعیف شده و کیسه‌هایی ایجاد کند که به سمت بیرون برآمدند. ادرار می‌تواند در این کیسه‌ها جمع‌آوری و ذخیره شود. سنگ‌های کوچکی می‌توانند در کلیه‌های شما ایجاد شده و به سمت حالب، دو لوله منتقل‌کننده ادرار از کلیه‌ها به مثانه، منتقل شوند. این امر می‌تواند باعث مشکلات مثانه شود. اگرچه سنگ کلیه از نظر تکامل متفاوت است، اما ممکن است با رسیدن به مثانه به سنگ مثانه تبدیل شود. سنگ‌های کوچک کلیه ممکن است بدون درد از طریق ادرار شما عبور کنند، اما ممکن است دیگران به اندازه کافی بزرگ شوند که باید توسط پزشک برداشته شوند. اگر عارضه دفع ادرار یا علائم مرتبط با سنگ مثانه دارید، به پزشک خود مراجعه نمایید. آن‌ها احتمالاً قبل از انجام سایر آزمایش‌های تشخیصی، به شما معاینه فیزیکی می‌دهند. اگر مرد هستید، ممکن است پزشک بدن شما را بررسی کند که آیا پروستات بزرگ شده یا خیر. این آزمایش برای بررسی تبلور، عفونت و سایر ناهنجاری‌های ادرار استفاده می‌شود. این نوع سی‌تی‌اسکن، عوارض مثانه یا هر جای دیگر بدن را بررسی می‌کند. سریع‌تر و دقیق‌تر از سی‌تی‌اسکن سنتی است. سونوگرافی لگن از امواج صوتی برای ایجاد تصاویری از داخل بدن شما استفاده می‌کند. این تصاویر به پزشک شما کمک می‌کند تا ببیند سنگ در مثانه شما وجود دارد یا خیر. قسمت داخلی مثانه و بیشتر ناهنجاری‌هایی را که ممکن است وجود داشته باشد، نشان می‌دهد. در طی پیلوگرام وریدی، رنگی به ورید‌های شما تزریق می‌شود که از طریق رگ‌های خونی شما جریان دارد تا زمانی که به مثانه برسد. رنگ، هر سازند غیرمعمولی را برجسته می‌کند و سپس از نتایج برجسته شده اشعه ایکس گرفته می‌شود. اشعه ایکس ممکن است تمامی سنگ‌های مثانه شما را نشان ندهد و به همین دلیل اکنون از این آزمایش‌های تشخیصی اغلب برای سنگ مثانه استفاده نمی‌شود. اگر پزشک شما متوجه شود که شما سنگ مثانه دارید، ممکن است سیستولیتولاپاکسی انجام دهد. در این روش، از انرژی لیزر یا امواج فراصوت برای شکستن سنگ‌های شما به قطعات کوچک‌تر برای برداشتن استفاده می‌شود. اگر با این روش سنگ‌ها نشکنند، ممکن است با جراحی برداشته شوند. آینده،‌آینده درمان سنگ مثانه مثبت است. پس از درمان، می‌توانید با نوشیدن آب فراوان (حداقل 8 لیوان یا 64 اونس روزانه) از بروز مشکلات مثانه جلوگیری کنید. همچنین، به دنبال درمان سریع علائم UTI یا سایر بیماری‌های دستگاه ادراری باشید."
سلامت,مدیر روابط عمومی دانشگاه علوم پزشکی کردستان تامین نشدن تعدادی از تجهیزات پزشکی ضروری هیئت امنایی در اثر شیوع کرونا ویروس را دلیل اصلی عدم افتتاح بیمارستان ۲۳۵ تخت خوابی شفای سقز بیان کرد.
سلامت,"نتایج آزمایشات روی بیش از ۳۰ هزار شرکت‌کننده نشان داده است افرادی که سطح ویتامین D در بدنشان بالاتر است ممکن است کمتر در معرض ابتلا به تمام انواع سرطان‌ها به خصوص سرطان کبد باشند. ویتامین D در اثر قرار گرفتن پوست در معرض آفتاب در بدن تولید می‌شود. این ویتامین به حفظ کلسیم کافی در بدن که در استحکام و تقویت استخوان‌ها، دندان‌ها و نیز سلامت عضلات نقش دارد کمک می‌کند. در حالی که تاثیر مثبت ویتامین D بر پیشگیری و کنترل بیماری‌های استخوانی شناخته شده است همچنین شواهد پزشکی فزاینده‌ نشان می‌دهند که این ویتامین برای مقابله با سایر بیماری‌های مزمن از جمله برخی سرطان‌ها نیز موثر است. متخصصان علوم پزشکی دریافته‌اند که سطح بالاتر ویتامین D با کاهش نسبی (حدود ۲۰ درصد) خطر ابتلا به سرطان در مردان و زنان مرتبط است. به گزارش ان‌دی‌تی‌وی، همچنین سطح بیشتر ویتامین D در بدن با کاهش نسبی (۳۰ تا ۵۰ درصد) خطر ابتلا به سرطان کبد توام است که این رابطه در مردان بیش از زنان دیده شده است. دکتر ""تایکی یاماجی"" از مرکز ملی سرطان در توکیو در این باره گفت: یافته‌های جدید تاییدی بر این فرضیه است که ویتامین D تاثیرات حفاظتی در برابر سرطان‌ها در نقاط مختلف بدن دارد. برای انجام این مطالعه که شرح آن در مجله ""The BMJ"" منتشر شده این تیم تخصصی اطلاعات مربوط به ۳۳ هزار و ۷۳۶ شرکت‌کننده زن و مرد را که بین ۴۰ تا ۶۹ ساله بودند ارزیابی کرده و این افراد برای یک دوره متوسط ۱۶ ساله دوباره بازبینی شده‌اند. در این بررسی‌ها در عین حال هیچ رابطه‌ای بین افزایش خطر ابتلا به سرطان‌های بررسی‌شده با ویتامین D دیده نشده است. با این حال متخصصان تاکید کردند برای کسب اطلاعات دقیق‌تر درباره اینکه چه میزان از این ویتامین در پیشگیری از سرطان موثر است انجام آزمایشات و مطالعات بیشتر ضروری است. منبع: ایسنا"
فناوری,استفاده مناسب از چسب و طراحی ویژه باعث شده متخصصان iFixit دوام بالای این محصول را تایید کنند. در یک سال گذشته تولید و عرضه گوشی‌های هوشمند تاشو و انعطاف‌پذیر به طور چشم‌گیری افزایش پیدا کرده است. شرکت‌های مختلف با توسعه محصولات مدرن دارای این مشخصه، سعی کرده‌اند گوشی‌هایی با قابلیت‌های متفاوت را به بازار عرضه کرده و از رقابت در این بخش عقب نمانند. یکی از مواردی که در گوشی‌های انعطاف‌پذیر و تاشدنی اهمیت ویژه‌ای دارد، دوام آن‌ها در طول زمان است. زیرا طراحی و ساخت متفاوت و تا حدودی منحصر به فرد این دسته از محصولات باعث شده در استفاده طولانی مدت آسیب‌پذیرتر باشند. جهت بررسی دقیق‌تر دوام یکی از محصولات محبوب حاضر در این بخش از بازار، متخصصان iFixit دست ‌به کار شده و با کالبدشکافی Huawei Mate Xs سعی کرده‌اند اطلاعات بیشتری را از میزان دوام این محصول در اختیار کاربران قرار دهند. Huawei Mate Xs دومین گوشی هوشمند انعطاف‌پذیر هوآوی محسوب می‌شود که مجموعه‌ای از بهینه‌سازی‌ها و پیشرفت‌ها را در مقایسه با نسل قبلی به همراه داشته است. در گزارش iFixit به این نکته اشاره شده که صفحه‌نمایش و باتری Huawei Mate Xs به خوبی به هم چسبیده‌اند. به‌کارگیری این استاندارد اتصال باعث شده دوام این محصول در مقایسه با محصولات دیگر به مراتب افزایش پیدا کند. بنابر اعلام iFixit مکانیسم لولایی موجود در این گوشی با الگوبرداری از بال شاهین نیز در جلوگیری از ورود گرد و غبار و هرگونه ذرات ریز به صفحه‌نمایش یا درون لولای گوشی کمک شایانی کرده است. نکته قابل توجه دیگر تقسیم‌شدن باتری این گوشی هوشمند به دو قسمت است. در این ساختار بخشی از گوشی در سمت چپ و بخشی دیگر در سمت راست قرار گرفته و این دو قسمت با چسب به بدنه متصل شده‌اند تا در نتیجه شاهد افزایش دوام گوشی باشیم. هوآوی گوشی Mate Xs را مدتی پیش در مراسمی آنلاین رونمایی کرد که از مهم‌ترین ویژگی‌های آن می‌توان به استفاده از پردازنده قدرتمند Kirin 990 با پشتیبانی از 5G، استفاده از دوربین‌ چهارگانه و باتری ۴۵۰۰ میلی‌آمپر ساعتی با قابلیت شارژ بسیار سریع ۵۵ واتی اشاره کرد.
حوادث,معاون درمان دانشکده علوم پزشکی آبادان در خصوص حادثه سقوط کودک سه ساله آبادانی در دیگ غذای نذری توضیحاتی ارایه داد. دکتر حجت‌الله جانبی در گفت‌وگو با ایسنا  اظهار کرد: حوالی ساعت 13 پنجم مهرماه یک دختربچه سه‌ ساله در اروندکنار  به علت سقوط در دیگ غذای نذری توسط فوریت‌های پزشکی این شهر به بیمارستان شهید بهشتی آبادان منتقل شد. وی افزود: ساعت 15:15 همان روز به علت شدت صدمات وارده این کودک که دچار سوختگی 95 درصدی شده بود، به بیمارستان سوانح و سوختگی آیت‌الله طالقانی اهواز اعزام و در بخش آی سی یو این بیمارستان بستری شد.  جانبی ادامه داد: از آخرین وضعیت این کودک در بیمارستان طالقانی اهواز اطلاعی نداریم. معاون درمان دانشکده علوم پزشکی آبادان با اشاره به اخبار انتشاریافته از این حادثه در فضای مجازی، بیان کرد: در این اخبار تاریخ وقوع حادثه به اشتباه عصر روز گذشته(۶ مهرماه) عنوان شده بود.
سلامت,"5 دانشمند برجسته ترکیه‌ای که با تشکیل کارگروهی روی شدت و ضعف بیماری کووید19 تحقیق می‌کردند با انتشار نتایج یافته‌های تحقیق خود در یک ژورنال علمی- پزشکی اروپایی مدعی شده‌اند شدت و ضعف بیماری کووید19 در افراد مختلف بستگی به عملکرد ""غده تیموس"" در بدن افراد دارد و هر چه غده تیموس بزرگ‌تر و فعال تر باشد، نوع شدت بیماری کووید19 کاهش می‌یابد و برعکس اگر عملکرد غده تیموس در افراد ضعیف باشد، بیماری کووید19 با شدت بیشتری در بدن افراد بروز می‌یابد. به گزارش به نقل از سی‌ان‌ان ترک، این تیم تحقیقی ترکیه‌ای که ماه‌ها روی افراد مبتلا به کرونا در رده‌های سنی و جنسی مختلف تحقیق می‌کردند، مدعی شده‌اند زنان و کودکان بیشتر به نوع خفیفی از بیماری کووید19 مبتلا می‌شوند، چون عملکرد غده تیموس آنها بهتر است. ""غده تیموس (Thymus) یک اندام لنفاوی تخصص یافته در دستگاه ایمنی بدن است. تنها فعالیت شناخته شده آن بالغ کردن لنفوسیت‌های ""تی"" است که سلول‌های حیاتی و عملکردی دستگاه ایمنی تطبیقی بدن هستند. لنفوسیت‌هایT نابالغ پس از تولید در مغز استخوان از طریق جریان خون به این اندام در پشت جناغ سینه منتقل شده و در آن جا بالغ می‌شوند. تا به جای اصلیشان برگردند. تیموس در قسمت جلویی و بالایی سینه و مقابل ناحیهٔ میان‌سینه و پشت جناغ و در جلوی قلب قرار گرفته‌است و متشکل از دو لوب هرمی نابرابر متصل به هم توسط بافت سلولی، یک بافت لنفاوی، مترشحه هورمونی برای کنترل لنفوسیت‌سازی است. "" این دانشمندان ترکیه‌ای مدعی شده‌اند کودکان و زنان که حجم غده تیموس آنها بزرگتر است بیشتر مبتلا به نوع خفیف بیماری کووید19 می‌شوند در حالی که مردان به ویژه مردان مسن بیشتر مستعد ابتلا به نوع شدیدتری از کووید 19 هستند. به گفته این دانشمندان عملکرد غده تیموس به مرور زمان و با افزایش سن کاهش یافته و حجم آن کوچکتر می‌شود و به همین خاطر مردان مسن مستعد شدت بیشتر بیماری کووید19 در مقایسه با زنان و کودکان هستند. این دانشمندان ترک گفته‌اند شادابی و خنده، خواب منظم و کافی و رژیم غذایی مناسب در فعال‌ و حجیم‌ نگهداشتن غده تیموس در بدن موثر است."
حوادث,"معاون مبارزه با جرایم جنایی پلیس آگاهی تهران بزرگ ، از دستگیری متهم پرونده حریق عمدی در منطقه سرچشمه تهران خبر داد که به قصد انتقام گیری اقدام به آتش زدن یک چاپخانه در این منطقه کرده است . به گزارش سرهنگ علی ولیپور گودرزی در توضیح این خبر گفت : ساعت 21:00 مورخ 15 آبان ماه وقوع یک آتش سوزی در چاپخانه ای در چهارراه سرچشمه به کلانتری 113 بازار اعلام شد . با انجام عملیات اطفای حریق و اعلام تیم کارشناسی آتش نشانی مبنی بر عمدی بودن آتش سوزی ، پرونده مقدماتی با موضوع ""حریق عمدی"" تشکیل و پرونده جهت ادامه رسیدگی در اختیار اداره شانزدهم پلیس آگاهی تهران بزرگ قرار گرفت . در بررسی تصاویر بدست آمده از دوربین های مداربسته ، تصویر سرنشین یک موتورسیکلت آپاچی سفید رنگ در اختیار کارآگاهان پلیس آگاهی قرار گرفت که نشان می داد این شخص به محل چاپخانه نزدیک شده و در حالیکه صورتش پوشیده است ، با بطری حاوی مواد اشتعال زا اقدام به آتش زدن چاپخانه کرده و از محل متواری شده است . در تحقیقات پلیسی ، کارآگاهان اداره شانزدهم پلیس آگاهی اطلاع پیدا کردند که چاپخانه به تازگی به فرد جدیدی کرایه داده شده است ؛ تحقیقات از مستأجر جدید چاپخانه در دستور کار قرار گرفت اما این شخص قادر به معرفی فرد یا افرادی به عنوان کسانی که با آنها اختلاف یا درگیری داشته باشد ، نشد . در ادامه رسیدگی به پرونده ، کارآگاهان اطلاع پیدا کردند که مستأجر سابق چاپخانه پسری 30 ساله به نام ""امیرحسین"" دارد که یک موتورسیکلت آپاچی سفیدرنگ نیز در اختیار دارد و همزمان با وقوع آتش سوزی ، از محل سکونتش در منطقه مسعودیه تهران خارج و به شمال کشور رفته است . با شناسایی امیرحسین به عنوان مظنون اصلی پرونده ، کارآگاهان با انجام اقدامات ویژه پلیسی اطمینان پیدا کردند که امیرحسین همزمان با وقوع َآتش سوزی چاپخانه ، در این محل حضور داشته است ؛ با توجه به شواهد ، دلایل و قرائن بدست آمده ، هماهنگی های لازم با بازپرس شعبه سوم دادسرای ناحیه 12 تهران انجام و نهایتا امیرحسین پس از مراجعت به محل سکونتش دستگیر و به اداره شانزدهم پلیس آگاهی تهران بزرگ منتقل شد . امیرحسین در اظهارات اولیه منکر هرگونه اقدام به حریق عمدی در چاپخانه شد اما نهایتا لب به اعتراف گشود و صراحتا عنوان داشت که به قصد انتقام گیری این کار را انجام داده است ؛ امیرحسین در خصوص انگیزه خود به کارآگاهان گفت : پیش از این من به همراه پدر و یکی از برادرانم ، چندین سال در این چاپخانه مشغول به کار بودیم تا نهایتا به درخواست مالک چاپخانه مجبور شدیم تا چاپخانه ی جدیدی را برای ادامه ی کار خود پیدا کنیم . در طول چند سالی که در چاپخانه کار می کردیم ، مشتری های خوبی پیدا کرده بودیم و هیچ مشکلی در خصوص دریافت سفارش کار و ... نداشتیم اما پس از جابجایی چاپخانه ناگهان از تعداد مشتری هایمان به تعداد زیادی کاسته شد ! در پیگیری موضوع متوجه شدم که مستأجر جدید چاپخانه تعداد زیادی از مشتری های سابق ما را به سمت خود کشیده است ؛ کینه شدیدی از این رفتار پیدا کرده بودم و تصمیم گرفتم تا به هر شکل ممکن از مستأجر جدید چاپخانه انتقام بگیرم تا اینکه تصمیم گرفتم تا چاپخانه را آتش بزنم . سرهنگ کارآگاه علی ولیپور گودرزی ، معاون مبارزه با جرایم جنایی پلیس آگاهی تهران بزرگ ، با اعلام این خبر گفت : با توجه به طرح شکایت شاکی پرونده مبنی بر خسارت مالی 150 میلیون تومانی به چاپخانه ، قرار قانونی از سوی مقام محترم قضایی صادر و متهم جهت انجام تحقیقات تکمیلی در اختیار اداره شانزدهم پلیس آگاهی تهران بزرگ قرار گرفته است ."
ورزشی,سرمربی تیم فوتبال سپاهان ناکامی تیمش در راهیابی به فینال جام حذفی را با بیان اینکه نتایج به سود تیم پرسپولیس مهندسی می‌شود، توجیه کرد به گزارش به نقل از تسنیم،  امیر قلعه‌نویی پس از شکست یک بر صفر تیم فوتبال سپاهان مقابل پرسپولیس در نیمه نهایی جام حذفی اظهار داشت: باید تشکری از اعضای تیم خودم داشته باشم که واقعاً شرافت و مردانگی را در فوتبال نشان دادند. بعدها در مورد این تیم و این بازی می‌توان نوشت. شاید کسی اکنون جرأت نداشته باشد در مورد مهندسی فوتبال و قهرمانی‌ها صحبت کند، اما بعدها برای مردم مشخص خواهد شد که چگونه برای تیم‌ها مهندسی صورت گرفت و آقایان نتیجه آن را گرفتند. چیزی که مهم است باید قضاوت را به مردم سپرد. وی افزود: من در بازی رفت هم گفتم که 15 تیم یک طرف هستند و یک تیم یک طرف دیگر. قانون برای یک تیم یک جور دیگر است. به سینه ناظر بازی می‌زنند، کسی گزارش نمی‌دهد. بازیکنان ما و هواداران ما را کتک می‌زنند، کسی چیزی نمی‌گوید. صحبت‌های من در همان زمان هست و مثال‌های زیادی وجود دارد و بازهم مثال‌های زیادی می‌توان زد. اینکه بازیکنی می‌گوید که در نقل‌وانتقالات چه اتفاقاتی افتاد و چه مسائلی رقم خورد، اما کسی جرأت نکرد چیزی بگوید و به بایگانی رفت. اینها فوتبال است و چیزی نمی‌توان گفت و زور ما به این مسائل نمی‌رسد. به تیم داوری هم خسته نباشید می‌گویم و امیدوارم کارشناسان شهامت داشته باشند یک بار برای همیشه بگویند چه اتفاقاتی افتاد. در خصوص این بازی خیلی اتفاقات رقم خورد که امیدوارم من اشتباه کرده باشم. سرمربی تیم فوتبال سپاهان در واکنش به این مسئله که آیا تیم او پیش از اخراج اصلاً توان غلبه بر پرسپولیس را داشت یا نه، گفت: چرا نداشت؟! در دقایقی از بازی هم ما برتر بودیم. وقتی بازیکنان ما با ذهنیت به بازی می‌آیند، تمرکز لازم را ندارند. به‌هرحال آنها هم پرسپولیس بودند. از طرفی در بازی‌های دیگر آنها در جام حذفی هم اتفاقاتی رقم خورد. بازی آنها با نود ارومیه را ببینید. بازیکن آنها به انگلیسی دو سه بار به کی‌روش در خصوص مادرش ناسزا گفت، اما داور این مسائل را ندید و گزارش هم نکرد. هر کاری خواستند کردند و به سینه داور زدند، اما آیا داور مسابقه جرأت دارد گزارش کند یا نه؟ در نهایت هم امیر قلعه‌نویی را محروم می‌کنند، چون می‌خواهد حرف حق بزند. ایرادی ندارد. ما عادت کرده‌ایم. قلعه‌نویی درباره اینکه اگر تیمش اخراجی نمی‌داد آیا می‌توانست برنده باشد یا نه، گفت: دیدید که ما نه نفره شدیم و بعد از آن هم پنالتی را از دست دادیم. وی درباره درگیری‌هایی که بین نیمکت دو تیم به وجود آمد، اظهار داشت: آنها مصونیت دارند و هر کاری دل‌شان می‌خواهند می‌کنند. چه به سمت نیمکت بیایند، چه به سینه ناظر بازی بزنند و هر کاری دل‌شان بخواهند می‌کنند، اما با آنها مهربانانه برخورد می‌شود. ببینید که در بازی‌شان با سایپا چه اتفاقاتی رخ داد و چه آرایی صادر شد و خودتان این مسائل را مقایسه و قضاوت کنید. سرمربی تیم فوتبال سپاهان در واکنش به سؤال خبرنگاری مبنی بر اینکه بازیکنانش در 20 دقیقه ابتدایی بازی سه کارت زرد گرفتند و از نحوه بازی آنها مشخص بود که این تیم اخراجی خواهد داد و آیا خودش در این خصوص با بازیکنان صحبت نکرده بود که بیشتر مراقب باشند، گفت: شاید کمتر روی نیمکت نشستید و اصلاً بازیکن نبودید. بازیکنان ما را در تهران با آرنج می‌زنند، فحش می‌دهند و همین جا هم به کی‌روش فحش می‌دهند و او را می‌زنند یا با لگد سیاوش یزدانی را می‌زنند، چه می‌خواهیم بگوییم؟! قلعه‌نویی در پاسخ به این پرسش که «دو بازیکنی که در نیمه دوم تعویض کرده بودید را چرا مجدداً بیرون کشیدید و آنها تعویض شدند؟»، گفت: بازیکن اول که مصدوم شده بود و چاره‌ای جز تعویض نداشتیم. بعد از آن هم که پنالتی‌زن اول و دوم ما را اخراج کردند، چون قرار بود پنالتی اول ما را ایرانپوریان بزند و پنالتی دوم را کی‌روش، اما هر دو اخراج شدند و ما مجبور به تعویض شدیم. در مورد مسائل فنی این بازی که اصلاً نباید صحبت کنیم، چون بازیکنان من شرافت خود را نشان دادند. وی در مورد اینکه در مورد تیم پرسپولیس اتفاقی رخ داده است که هواداران دیگر تیم‌ها پرچم این تیم را آتش می‌زنند یا با پرچم ژاپن وارد ورزشگاه می‌شوند، اظهار داشت: حتماً همین که می‌گویید است و خودتان به درستی اشاره کردید که چرا همه باید با پرچم ژاپن به ورزشگاه بیایند! قطعاً این جریان مهندسی شده و طراحی شده است. گاهی هم داور خودش می‌خواهد درست پیش برود، اما او هم عواملی دارد که آنها هم تصمیماتی می‌گیرند. به‌هرحال مبارک‌شان باشد که قهرمان لیگ شده‌اند و در جام حذفی هم به فینال رفته‌اند که باز هم تبریک می‌گویم.
سیاسی,رئیس مجلس شورای اسلامی با اشاره تاکیدات قبلی خود به وزیر خارجه درباره لزوم تمرکزاین وزارت خانه بر حوزه اقتصادی، تاکید کرد: وزارت امور خارجه باید از ۲۰ سال پیش رویکرد خود را از نگاه سیاسی- امنیتی تغییر داده و کاملا اقتصادی- سیاسی می کرد، تا می‌توانستیم از ظرفیت های کشور برای ارتقای توان اقتصادی به خوبی استفاده کنیم.
سیاسی,معاون اول رییس جمهور در نامه‌ای به رییس قوه قضائیه، با اشاره به رفتار‌های موهن عده‌ای موتورسوار که نسبت به رییس جمهور شعار‌هایی مخرب و غیراخلاقی سردادند، خواستار دستور اقدام و پیگیری قاطع این موضوع شد. به گزارش پایگاه اطلاع رسانی دولت، متن کامل نامه دکتر اسحاق جهانگیری به شرح زیر است: باسمه تعالی حجت الاسلام والمسلمین جناب آقای رئیسی ریاست محترم قوه قضائیه با سلام و احترام با تبریک سالگرد پیروزی انقلاب اسلامی، همانطور که شاهد بودید روز چهارشنبه در مراسم کم‌نظیر و متفاوت بزرگداشت سراسری سالگرد پیروزی انقلاب عده ای موتورسوار، با سردادن شعارهای مخرب و غیراخلاقی نسبت به رییس محترم جمهور سعی کردند با رفتارهای موهن خود، اصل بزرگداشت این مراسم ملی و ضرورت وحدت و اقتدار یکپارچگی نظام و ملت را در برابر دشمنان این ملک و ملت تحت‌الشعاع قرار دهند. از آنجا که پیشگیری از اینگونه اعمال مجرمانه در سایه اجرای قانون میسر است و اینگونه رفتارهای مجرمانه در روز روشن نسبت به منتخب ملت ریشه در تعلیق تبعیض‌آمیز اجرای مجازات در موارد مشابهی داشته است، خواهشمند است با دستور اقدام و پیگیری قاطع موضوع، زمینه اشاعه مفاسد اجتماعی و سیاسی آن و سوء استفاده مخالفان ایران اسلامی و نظام مرتفع گردد.
حوادث,مدیر واحد مدل‌سازی و پیش‌بینی شرکت کنترل کیفیت هوای تهران با اشاره به وزش باد نسبتا شدید در تهران طی امروز (۳۰ اردیبهشت) از افزایش موقتی غلظت برخی آلاینده‌ها در هوای پایتخت خبر داد. حسین شهبازی در گفتگو با ایسنا با بیان اینکه پیش‌بینی‌های انجام شده در شرکت کنترل کیفیت هوا نشان دهنده افزایش نسبی غلظت آلاینده‌ها طی صبح امروز (۳۰ اردیبهشت) است، اظهار کرد: به‌تدریج در طول روز بر میزان ناپایداری جوی افزوده می‌شود و برای برخی ساعات افزایش میزان ابرناکی و وزش باد نسبتا شدید به بزرگی بالاتر از ۵ متر بر ثانیه از سمت نواحی غربی - شمال‌غربی انتظار می‌رود. وی با اشاره به اینکه طی امروز احتمال افزایش موقتی غلظت ذرات معلق وجود دارد، تصریح کرد: بر اساس نتایج پیش‌بینی کیفیت هوا با وجود افزایش نسبی غلظت برخی آلاینده‌ها وضعیت کیفیت هوای بیشتر مناطق شهر تهران در شرایط سالم قرار دارد. مدیر واحد مدل‌سازی و پیش‌بینی شرکت کنترل کیفیت هوای تهران ادامه داد: با تداوم این وضعیت جوی تا فردا (۳۱ اردیبهشت) در برخی ساعات آغازین روز بارش پراکنده باران پیش‌بینی می‌شود. شهبازی با بیان اینکه به‌تدریج با برقراری شرایط جوی نسبتا ناپایدار طی فردا (۳۱ اردیبهشت) برای برخی ساعات به‌ویژه بعد ازظهر افزایش ابر، بارندگی و وزش باد شدید به بزرگی بالاتر از ۸ متر بر ثانیه دور از انتظار نیست، اظهارکرد: بر این اساس انتظار می‌رود ناپایداری‌های جوی طی فردا سبب کاهش غلظت آلاینده‌ها و بهبود وضعیت کیفیت هوای پایتخت شود. به گفته وی همچنین دمای هوا در پایتخت تا روز آینده افزایش جزیی می‌یابد. مدیر واحد مدل‌سازی و پیش‌بینی شرکت کنترل کیفیت هوای تهران در پایان با اشاره به اینکه کیفیت هوای ۲۴ ساعت گذشته تهران منتهی به ۸ صبح امروز با میانگین ۶۱ در شرایط سالم قرار داشت، گفت: کیفیت هوای هم اکنون نیز با میانگین ۷۷ همچنان در شرایط سالم است.
سلامت,رئیس دانشگاه علوم پزشکی خراسان شمالی گفت: میزان بروز بیماری سالک در سه شهرستان راز و جرگلان، شیروان و مانه و سملقان کمتر بوده اما هم اکنون شاهد بروز این بیماری در این مناطق هستیم.
سیاسی,"وزیر اطلاعات در مصاحبه با شبکه 2 سیما به موارد مختلفی اشاره کرد که بخشی از مهمترین سخنان وی به این شرح است. -   
 
 
 
 وزیر اطلاعات گفت: تنها راه آمریکا؛ برداشتن یک باره تحریم هاست.   به گزارش خبرگزاری صدا و سیما، حجت الاسلام والمسلمین سید محمود علوی در برنامه گفتگوی ویژه خبری ۲ شنبه شب شبکه دوم سیما با بیان اینکه اگر تحرک‌های آمریکا را جنگ روانی بدانیم، ساده اندیشی است افزود: آمریکا جدی برای ضربه زدن نظامی به ایران برنامه داشت و می‌خواست شکست خود را در جنگ اقتصادی به این وسیله جبران کند و این بر اساس اطلاعاتی است که داریم.     وی گفت: این که بمب افکن‌های بی ۵۲ سی و شش ساعت پرواز می‌کردند و ناو هواپیمابر خود را در اقیانوس هند برای دوری از تیررس ایران مستقر کردند برای این بود که ضربه خود را به ایران وارد کنند.   حجت الاسلام والمسلمین علوی افزود: نمایش قدرت نیرو‌های مسلح ما در این زمان آن‌ها را در عملیاتشان دچار تردید کرد، زیرا اگر جنگنده‌های آن‌ها از هر فرودگاهی در هر کشوری پرواز می‌کردند، فرودگاه و تأسیسات آن کشور با خاک یکسان می‌شد بنابراین نتوانستند از هیچ کشوری به جز ناوهایشان استفاده کنند.   وی گفت: آمریکایی‌ها با سرنگون شدن پهپاد فوق مدرنشان فهمیدند آسمان ایران برای جنگنده‌های آن‌ها امن نیست.   وزیر اطلاعات افزود: آمریکایی‌ها فکر می‌کردند با رفتن به اقیانوس هند از تیررس ما خارج می‌شوند، اما زمانی که در رزمایش یگان موشکی سپاه هدف متحرکی در فاصله ۱۸۰۰ کیلومتری نابود شد حساب کار دستشان آمد که اگر دست از پا خطا کنند یا یک موشک از ناو هواپیمابر آن‌ها شلیک شود یا یک جنگنده بلند شود ناو هواپیمابر آن‌ها هدف قرار می‌گیرد.   حجت الاسلام والمسلمین علوی گفت: وقتی آمریکایی‌ها آسیب پذیری خود را دیدند منصرف شدند.   وی افزود: اکنون سرویس‌های اطلاعاتی برخی کشور‌های منطقه در حال تماس با ما هستند و درخواست کمک می‌کنند که روابطشان را با جمهوری اسلامی ایران از سر بگیرند، البته این مربوط به کشور‌هایی است که روابط خود را با ما قطع کرده اند و آن‌هایی که رابطه بسیار سرد با ما دارند نیز برای بهبود روابط از ما درخواست کمک می‌کنند.   حجت الاسلام والمسلمین علوی گفت: همان کشور‌هایی که ایران ستیزی را به آمریکایی‌ها توصیه می‌کردند اکنون به آمریکایی‌ها توصیه می‌کنند با ایران کنار بیاید.   وی افزود: این نتیجه مقاومت ملت ایران، هدایت‌های رهبر معظم انقلاب و اقتدار نیرو‌های مسلح ماست.   وزیر اطلاعات درباره بازگشت ایران به تعهدات برجامی پس از راستی آزمایی لغو تحریم‌ها به وسیله آمریکا گفت: رهبر معظم انقلاب اسلامی در این زمینه راهبرد عقلانی و منطقی را مطرح فرمودند، زیرا ما پایبندی خود را به تعهدات نشان داده ایم و کسانی باید راستی آزمایی شوند که پیمان شکنی کرده اند.   حجت الاسلام والمسلمین علوی افزود: آمریکا باید اقداماتی انجام دهد و ما راستی آزمایی می‌کنیم و هر کس پیمان شکنی کرده است باید راستی آزمایی شود.   وی با بیان این که ایران نیازی به بازگشت آمریکا به برجام ندارد و منتظر او هم نیست، گفت: آن‌ها در برابر کاهش تعهدات ایران در چارچوب برجام و آغاز غنی سازی ۲۰ درصد هر کاری توانستند انجام دادند، اما نتیجه‌ای نگرفتند.   حجت الاسلام والمسلمین علوی افزود: تحریم‌های ترامپ برای ملت ایران فشار‌های زیادی ایجاد کرد، اما برای صنعت هسته‌ای ما فرصت بود.   وی گفت: دنیا به ما حق داد که به علت خروج یک جانبه آمریکا از برجام، ایران نیز حق دارد تعهدات برجامی خود را کاهش دهد.   وزیر اطلاعات افزود: در جریان توافق هسته‌ای موفق شدیم به جای توقف تولید اورانیوم ۲۰ درصد غنی شده ۴۵۰ تن کیک زرد وارد کشور کنیم که مانند نفت خامی که برای پالایشگاه هاست برای سال‌ها نیاز فعالیت هسته‌ای ما را تأمین می‌کند.   حجت الاسلام والمسلمین علوی گفت: در جریان تحقیق و توسعه به دستاورد‌های بسیار بزرگی دست یافته ایم که باید آزمایش عملی می‌شد و خروج آمریکا از برجام و کاهش تعهدات برجامی از طرف ما این فرصت را ایجاد کرد که دستاوردهایمان را آزمایش کنیم.   وی افزود: بر اساس برجام، از حجم برنامه هسته‌ای ما کم شد، اما از نظر کیفیت؛ افزایش یافت و زمانی که رهبر معظم انقلاب امر فرمودند غنی سازی ۲۰ درصد انجام شود؛ این اتفاق افتاد در حالی که بسیاری فکر می‌کردند صنعت هسته‌ای دیگر وجود ندارد.   حجت الاسلام والمسلمین علوی گفت: آن روز که اراده کردیم به فرمان رهبر معظم انقلاب اسلامی، غنی سازی ۲۰ درصد را آغاز کردیم و توان هسته‌ای ما محفوظ است و با قوت کار خود را انجام می‌دهد.   وی افزود: در تحقیق و توسعه توانستیم سانتریفیوژ IR۶ را به مرحله تولید برسانیم و عملیاتی کنیم و هر کدام از این سانتریفیوژ‌ها با گرفتن جای کمتر کار ۱۰ سانتریفیوژ قدیمی را انجام می‌دهد.   وزیر اطلاعات گفت: صنعت هسته‌ای ما صلح آمیز است و فتوای رهبر معظم انقلاب اسلامی نیز؛ سلاح هسته‌ای را حرام اعلام کرده است، اما اگر جمهوری اسلامی ایران را به آن سمت هول بدهند دیگر تقصیر ایران نیست بلکه تقصیر آن‌هایی است که ایران را هول داده اند گرچه در شرایط عادی جمهوری اسلامی ایران چنین نیت و برنامه‌ای ندارد.   حجت الاسلام والمسلمین علوی افزود: حرف‌هایی که آمریکایی‌ها و اروپایی‌ها درباره توقف کاهش تعهدات ایران می‌زنند بی منطق است و این ادبیات همان طور که تحریم‌ها جواب نداد در ایران جواب نمی‌دهد.   وی گفت: جمهوری اسلامی ایران برجام را نشکسته است که کاهش تعهدات خود را برای رفع تحریم‌ها متوقف کند.   حجت الاسلام والمسلمین علوی افزود: تنها راهی که آمریکایی‌ها دارند برداشتن یک باره تحریم هاست و باید به برجام بازگردند تا ایران نیز به آن بازگردد.   وی گفت: اگر منطقی به مسأله خروج آمریکا از برجام نگاه کنیم؛ آن‌ها باید خسارت تحریم‌های یک جانبه غیرقانونی که بدون تصویب شورای امنیت تحمیل کردند بدهند.   حجت الاسلام والمسلمین سید محمود علوی با بیان اینکه اگر تحرک‌های آمریکا را جنگ روانی بدانیم، ساده اندیشی است افزود: آمریکا جدی برای ضربه زدن نظامی به ایران برنامه داشت و می‌خواست شکست خود را در جنگ اقتصادی به این وسیله جبران کند و این بر اساس اطلاعاتی است که داریم.   حجت الاسلام والمسلمین علوی افزود: حرف‌هایی که آمریکایی‌ها و اروپایی‌ها درباره توقف کاهش تعهدات ایران می‌زنند بی منطق است و این ادبیات همان طور که تحریم‌ها جواب نداد در ایران جواب نمی‌دهد.   وی گفت: جمهوری اسلامی ایران برجام را نشکسته است که کاهش تعهدات خود را برای رفع تحریم‌ها متوقف کند.   حجت الاسلام والمسلمین علوی افزود: تنها راهی که آمریکایی‌ها دارند برداشتن یک باره تحریم هاست و باید به برجام بازگردند تا ایران نیز به آن بازگردد.   وی گفت: اگر منطقی به مسأله خروج آمریکا از برجام نگاه کنیم؛ آن‌ها باید خسارت تحریم‌های یک جانبه غیرقانونی که بدون تصویب شورای امنیت تحمیل کردند بدهند.   وزیر اطلاعات افزود: اگر کشوری به کشور دیگری تجاوز نظامی کند باید غرامت پرداخت کند و تحریم‌ها نیز جنگ اقتصادی بر ضد ما بود و بر آن اساس باید خسارت‌های ما را پرداخت کنند.   حجت الاسلام والمسلمین علوی گفت: نه تنها عجله‌ای برای بازگشت آمریکا به برجام و رفع تحریم‌ها نداریم بلکه منتظر او نیز نیستیم، زیرا مشکل تحریم را رفع اثر و خنثی کرده ایم و بیش از این نیز خنثی خواهیم کرد.   وزیر اطلاعات گفت: هر جا نیاز به حضور مردم بوده است؛ آن‌ها به بهترین شکل حضور داشته و جان فشانی و همراهی کرده اند.   حجت الاسلام والمسلمین علوی افزود: باید هر کاری که می‌توانیم برای حل مشکلات معیشتی مردم انجام دهیم و این ظلم به مردم است که از ظرفیت‌ها به جای حل مشکلات مردم برای دعوا‌های خودمان استفاده کنیم.   وی گفت: فعالان اقتصادی در ایران شرایط سختی برای تولید دارند، اما نگذاشته اند تحریم‌ها خطوط تولید را متوقف کند و بر این اساس باید از آن‌ها حمایت کنیم.   حجت الاسلام والمسلمین علوی افزود: برخی فعالان سیاسی نیز با کلیت نظام اسلامی همراهی و در عین حال انتقاد‌های منصفانه‌ای مطرح کردند و بی رحمانه به دولت نتاختند، اما برخی از آن‌ها رعایت نکردند و به نام انتقاد هر حمله نامهربانانه‌ای را به یکدیگر به ویژه دولت انجام دادند.   وی گفت: نباید دولت را تخریب کنیم، به آن تهمت بزنیم و خائن، نابلد و پیر و خسته بخوانیم.   وزیر اطلاعات افزود: این‌ها انتقاد نیست و ما از مخالفان داخلی انتظار داریم در انتقاد‌ها انصاف را رعایت کنند، آب به آسیاب دشمن نریزند و با عملیات روانی و مخرب ابتکار عمل را از دولت سلب نکنند.   حجت الاسلام والمسلمین علوی گفت: از انتقاد استقبال می‌کنیم، اما برخی انتقادها؛ توهین و مسخره کردن است.   وی افزود: انصاف در انتقاد این نیست که اثر تحریم‌های دشمن را به پای دولت و دستگاه‌های اجرایی کشور بنویسیم و بر طبل ناکارآمدی دولت بکوبیم، زیرا این کشور را در این شرایط سرپا نگه داشته است.   حجت الاسلام والمسلمین علوی گفت: انصاف در انتقاد این نیست که فشار‌هایی که بر اثر تحریم‌ها ایجاد شده است نتیجه سوء مدیریت دولت بدانیم.   وی افزود: مردم اگر فشار‌ها را نتیجه تحریم و توطئه دشمن بدانند در مقابل آن مقاومت می‌کنند، اما اگر نتیجه ناکارآمدی دولت بدانند تحملشان پایین می‌آید.   وزیر اطلاعات گفت: مخالفت‌ها نباید به دشمنی‌ها با یکدیگر منجر شود؛ ما سربازان یک فرمانده و فرزندان یک خانواده هستیم، سربازان یک جبهه که به سمت هم تیراندازی نمی‌کنند بلکه باید به سمت دشمن هدف گیری کنند.   حجت الاسلام والمسلمین علوی افزود: تعطیل شدن بسیاری از واحد‌های تولیدی به این دلیل است که مواد اولیه آن‌ها فقط از خارج کشور وارد می‌شد، اما جلوگیری از تعطیل شدن بسیاری از واحد‌ها به وسیله دولت را نباید نادیده گرفت.   وی گفت: توانمندی‌های داخلی کم نیست و می‌توانیم نیاز‌های خود را رفع کنیم، اما این توانمندی‌ها باید مدیریت شوند.   حجت الاسلام والمسلمین علوی درباره تحرکات گروه‌های تروریستی در منطقه نیز گفت: حکومت خودخوانده داعش متلاشی شد، اما حمایت‌ها از جریان‌های تروریستی پایان نیافته است و تجهیز آن‌ها متوقف نشده است.   وی افزود: آن‌ها در این مدت تلاش‌های بسیاری انجام دادند، اما صد‌ها تیم تروریستی به وسیله وزارت اطلاعات کشف شده و زیر ذره بین رفته است و سرکرده‌های آن‌ها ضربه خورده و به هلاکت رسیده اند.   وزیر اطلاعات گفت: این که در دو سال اخیر اتفاقی نیفتاده است تصادفی نیست و تلاش شده با راهبرد‌های جدید وزارت اطلاعات به گونه‌ای با آن‌ها برخورد شود که مردم کمتر متوجه شده اند.   حجت الاسلام والمسلمین علوی افزود: اگر این برخورد‌ها نبود اکنون ناامنی‌های بسیار زیادی در کشور وجود داشت. 
 
 
 
 
 
 
 
 وی گفت: مردم نقش وزارت اطلاعات را درک می‌کنند و این وزارت در نگاه مردم جایگاه ویژه‌ای دارد و بر اساس نظرسنجی‌های انجام شده؛ از محبوب‌ترین دستگاه‌های کشور در بین مردم است.   حجت الاسلام والمسلمین علوی با بیان این که وزارت از هجمه‌های خودی‌ها در امان نبوده است، افزود: در مصاحبه تلویزیونی گفتم بیشترین هجمه به دولت و وزارت اطلاعات به وسیله خودی‌ها بوده است، اما برخی گفتند فلانی گفته بیشترین انتقادات به وزارت اطلاعات به وسیله خودی‌ها بوده است و با خودی‌ها چکار کرده اید که این قدر انتقاد کرده اند.   وی گفت: من کی گفتم انتقاد! ما از انتقاد استقبال می‌کنیم، اما از ما انتقاد نشد بلکه به وزارت هجمه شده است؛ و این که در وزارت چیزی نبوده و به آن نسبت داده اند و تخریب وزارت را آغاز کرده اند.   حجت الاسلام والمسلمین علوی گفت: در انتقاد باید عملکرد یک دستگاه سنجیده شود و آنجایی که اشکال وجود دارد انتقاد شود، اما بدون این که عملکرد وزارت اطلاعات را بسنجند، حملات به این وزارتخانه را آغاز کردند.   وی افزود: در یک مصاحبه گفتم با یازهرا آغاز کردیم، اما بسیار ما را مسخره کردند و کسانی این کار را انجام دادند که هیئتی هستند و ادعای توسل به اهل بیت عصمت و طهارت (ع) را دارند. آن‌ها گفتند فلانی گفته است من کار اطلاعاتی بلد نیستم و آقای روحانی گفته است مادرت حضرت زهراست و از او بخواه و فلانی هم وزارت را قبول کرده است.   وزیر اطلاعات گفت: این حرف تحریف شده است، زیرا آقای روحانی با شناخت از سوابق و مبارزات پیش از انقلاب اسلامی من، این پیشنهاد را داد.   حجت الاسلام والمسلمین علوی افزود: من چهار دوره عضو کمیسیون‌هایی بودم که با ادغام آنها؛ کمیسیون امنیت ملی و سیاست خارجی مجلس شورای اسلامی ایجاد شد که ازجمله آنها؛ کمیسیون تدوین قانون وزارت اطلاعات بود.   وی گفت: دو سال در وزارت دفاع مشغول بودم و از بیشتر صنایع دفاعی بازدید کردم که تنه به تنه‌ی کار اطلاعاتی می‌زند و ۹ سال به دستور رهبر معظم انقلاب اسلامی؛ رئیس عقیدتی- سیاسی ارتش بودم.   حجت الاسلام والمسلمین علوی افزود: زمانی که آقای روحانی پیشنهاد وزارت اطلاعات را به من داد به دلیل آن چه که میان علما مرسوم است که وقتی مسئولیتی را به آن‌ها پیشنهاد می‌دهند با حالت شوق و شعف؛ چشم چشم نمی‌گویند و استنکاف می‌کنند پاسخ دادم، اما این سخنان را برداشتند و در سر طرف کوبیدند که فلانی کار امنیتی بلد نبوده، اما در عین حال حاضر شده است وزیر اطلاعات شود.   وی گفت: من یک عمر کار امنیتی کردم، اما با دستگاه امنیتی مانند وزارت اطلاعات تا زمانی که درون آن نباشی نمی‌توان با آن آشنا شد.   وزیر اطلاعات افزود: وزارت اطلاعات مانند وزارت کشور نیست که با چند بار رفت و آمد در آن؛ با کارش آشنا شوی.   حجت الاسلام والمسلمین علوی گفت: حرف من نشناختن وزارت اطلاعات بود که با یک ماه کار کردن در آن؛ شناخت به دست آوردم.   وی گفت: در جایی از خاطرات کودکی ام می‌گفتم که در شش- هفت سالگی نقاشی و عکاسی می‌کردم، اما مسخره کردند و گفتند وزیر نقاش.   حجت الاسلام والمسلمین علوی افزود: من افتخار می‌کنم در نوجوانی عکاسی، نقاشی و در تئاتر بازی و در زمان جوانی مبارزه می‌کردم.   وی گفت: در زمانی که من نقاشی و عکاسی می‌کردم کسانی که مسخره می‌کنند تیله بازی می‌کردند.   وزیر اطلاعات افزود: امروز با مدیریت من همه قبول دارند سطح کیفی وزارت اطلاعات بسیار بالا رفته است.   حجت الاسلام والمسلمین علوی گفت: مسئولانی که گزارش ها، تحلیل‌ها و پیش بینی‌های وزارت اطلاعات را دریافت می‌کنند؛ همه اتفاق نظر دارند که داده‌های این وزارت؛ ارتقای کیفی چشم گیری یافته است.   وی افزود: وزارت اطلاعات با عقلانیت و خرد جمعی اداره می‌شود، اما با مدیریت وزیر و برخی که با وزارت وقتی با وزیر دشمنی دارند و نمی‌توانند واقعیت‌ها را منکر شوند می‌گویند سیستم دارد کار خودش را انجام می‌دهد و به وزیر نقاش مربوط نیست.   حجت الاسلام والمسلمین علوی گفت: از آن‌ها باید پرسید چرا قبلاً سیستم با این کیفیت کار نمی‌کرد؟   وی افزود: در هفت سال گذشته آن قدر به وسیله وزارت اطلاعات کار‌هایی انجام شده که سابقه نداشته است و بسیاری از آن‌ها قابل گفتن نیست و درصد کمی از آن‌ها را می‌توانیم در رسانه مطرح کنیم.   وزیر اطلاعات گفت: در این سال‌ها با تشویق وزیر، کارکنان وزارت اطلاعات در پی ارتقاء و تقویت توان علمی خود بوده اند و هزاران نفر لیسانس و فوق لیسانس گرفته اند و صد‌ها نفر نیز در مقطع دکترا تحصیل کرده اند که این ارتقای علمی اکنون در داده‌های وزارت اطلاعات خود را نشان می‌دهد.   حجت الاسلام والمسلمین علوی افزود: در این دوره هزاران مسکن برای کارکنان وزارت اطلاعات ساخته و تحویل داده ایم در حالی که وزارت اطلاعات در گذشته در این زمینه کارنامه موفقی نداشت.   وی گفت: در وزارت اطلاعات چیزی به نام مسکن سازمانی وجود نداشت، اما اکنون صد‌ها مسکن سازمانی در شهر‌های ناامن ساخته ایم و کارکنان خود را در آن‌ها مستقر کرده ایم تا نگران امنیت خانواده هایشان نباشند.   حجت الاسلام والمسلمین علوی افزود: در ردیف بودجه؛ وزارت اطلاعات برای مسکن سازمانی ردیف اختصاص داده ایم.   وی گفت: در دوره پیش از من؛ در مجموع برای وزارت اطلاعات؛ ۳۰۰ هزار مترمربع کار عمرانی شده بود که قابل تقدیر است، البته این کار در سال‌های پردرآمد کشور اتفاق افتاد که دو میلیون و ۵۰۰ هزار بشکه نفت با قیمت هر بشکه ۱۲۰ دلار می‌فروختیم.   وزیر اطلاعات افزود: در دوره خشکسالی، کم پولی و تحریم که بنده حضور داشتم در مجموع؛ دو میلیون مترمربع کار عمرانی کردیم.   حجت الاسلام والمسلمین علوی گفت: دانشکده کوچک وزارت اطلاعات را با ۲۰۰ دانشجو تحویل گرفتیم و اکنون آن را به دانشگاهی با چند هزار دانشجو تبدیل کرده ایم.   وی افزود: ساخت دانشگاه وزارت اطلاعات با ۲۰۰ هزار مترمربع از سال ۹۵ آغاز شد و امسال به بهره برداری می‌رسد.   حجت الاسلام والمسلمین علوی گفت: در دوره‌ای مسئولیت مقابله با ترور را در کشور به عهده گرفتیم که تروریست ها؛ هار شده و قدرت گرفته بودند و حکومت خودخوانده داشتند و دشمنان نیز از آن‌ها حمایت می‌کردند.   وی افزود: ما صد‌ها تیم تروریستی را زیر ضربه بردیم و نفس آن‌ها را گرفتیم.   وزیر اطلاعات گفت: بخش فنی وزارت اطلاعات از ابتدای مسئولیت ما؛ رشد و توسعه یافته است و اکنون با قدرت فنی؛ کار اطلاعاتی و رصد را انجام می‌دهد.   حجت الاسلام والمسلمین علوی با بیان این که یک پایه امنیت امروز کشور؛ رصد فنی وزارت اطلاعات است، گفت: با این کار آرامش به جامعه داده ایم و مردم به جای ترسیدن از وزارت اطلاعات، با شنیدن نام این وزارتخانه؛ احساس امنیت و آرامش می‌کنند، اما دشمن احساس ناآرامی و وحشت دارد.   وی افزود: پیش از دوره ما؛ مراسم ۱۶ آذر در پنج- شش دانشگاه برگزار و به اغتشاشات خیابانی، شکسته شدن شیشه‌ها و آتش زدن اتوبوس‌ها تبدیل می‌شد، اما ما در این هفت سال ۱۶ آذر را به گونه‌ای مدیریت کرده ایم که هر سال حدود ۳۶۰ دانشگاه برنامه ۱۶ آذر را برگزار می‌کنند و در هیچ دانشگاهی به دلیل مدیریت اطلاعاتی و نه مدیریت پلیسی؛ اغتشاش ایجاد نشده است.   حجت الاسلام والمسلمین علوی گفت: با یک عملیات پیچیده اطلاعاتی، سرکرده انجمن پادشاهی که حسینیه شیراز را منفجر کرده بودند و سرکرده حرکت تجزیه طلب خوزستان را به ایران بازگرداندیم و این‌ها کار‌های کوچکی نیست و سرویس‌های اطلاعاتی دیگر کشور‌ها را دچار شگفتی کرده است.   وی افزود: صد‌ها مورد فساد اقتصادی را در زمینه‌های فرار مالیاتی، تصرف اراضی ملی، دلالی ارز، قاچاق و ارتشاء؛ زیر ضربه بردیم و از آلوده شدن فعالان اقتصادی به فساد جلوگیری کردیم تا خط تولید، مصون بماند.   وزیر اطلاعات گفت: جاسوسان ۱۰- ۱۵ ساله را در مراکز حساس شناسایی و دستگیر کردیم و جاسوسی را ابزار بازی‌های سیاسی قرار ندادیم.   حجت الاسلام والمسلمین علوی افزود: بیخود به افراد برای این که از نظر سیاسی نتایجی بدست آوریم؛ اَنگ جاسوسی نزدیم.   وی گفت: با تجربیات خود؛ وزارت اطلاعات را وارد کار ساخت فیلم و سریال کردیم تا افزون بر آموزش عمومی و صیانت در برابر جاسوسی، اهداف اطلاعاتی را محقق کنیم.   حجت الاسلام والمسلمین علوی افزود: فیلم‌های روباه، ماجرای نیمروز، سیانور، امکان مینا، روز صفر، شبی که ماه کامل شد و سریال‌های پازل، تعبیر وارونه یک رویا، سارق روح و خانه امن؛ محصول این رویکرد بود.   وی گفت: سرویس‌های اطلاعاتی دشمنان به صورت اتحادیه دست به دست هم داده اند و بر ضد ما فعال هستند، اما ما یک سرویس هستیم و هم پیمان جدی هم نداریم، البته سرویس دوست داریم و همکاری ما معمولی است و از آن‌ها تشکر می‌کنیم، اما سرویس‌های اطلاعاتی دشمن؛ با انگیزه و خون خوارانه در مقابل ما قرار گرفته اند و همه تلاششان را برای وارد کردن آسیب به ما انجام می‌دهند.   وزیر اطلاعات افزود: آن‌ها همکاری تنگاتنگی با یکدیگر دارند که این همکاری بین ما و سرویس‌های دیگر نیست.   حجت الاسلام والمسلمین علوی گفت: سرویس‌های اطلاعاتی دشمنان می‌خواهند سربازشان را از درون کشور انتخاب کنند و با روش‌های گوناگون به وسیله‌ی فضای مجازی، این کار را انجام می‌دهند، البته نه به عنوان سرویس اطلاعاتی بلکه افراد را قبلاً شناسایی می‌کنند که در پی چه چیزی هستند و با همان پوشش؛ سراغ آن‌ها می‌روند.   وی افزود: در پوشش مؤسسه‌ی تحقیقاتی و مطالعاتی سراغ کسانی می‌روند که در پی مطالعه و تحقیق هستند و فعالان اقتصادی را با پوشش بنیاد اقتصادی و اهالی فرهنگ را با پوشش نهاد‌های فرهنگی جذب می‌کنند، بدون این که شخص متوجه شود در دام سرویس‌های اطلاعاتی دشمنان قرار گرفته است.   حجت الاسلام والمسلمین علوی گفت: پس از مدتی که متوجه می‌شود در دام سرویس‌های اطلاعاتی است، ممکن است شرایط برای بیرون آمدنش فراهم نباشد.   وی افزود: انقلاب اسلامی در چهل و دو سال گذشته با پیروزی‌های پیاپی بر توطئه‌های دشمنان و طرح‌های ناامن ساز آن‌ها غلبه کرده است.   وزیر اطلاعات گفت: در مقاطعی دشمنان دست به دست هم دادند و توان خود را برای مخدوش کردن امنیت ایران به کار گرفتند، اما با تلاش سربازان گمنام امام زمان و دستگاه‌هایی که در مؤلفه امنیت کشور اثرگذار هستند ناکام ماندند و توانستیم از این پیچ‌های پرخطر عبور کنیم.   حجت الاسلام والمسلمین علوی افزود: اکنون جمهوری اسلامی ایران در امنیت است، اما دشمنان همه توان خود را برای ناامن کردن آن به کار گرفته اند.   وی گفت: امسال هم جشن پیروزی انقلاب و هم جشن پیروزی بر تحریم‌های ظالمانه آمریکا برای ضربه زدن به جمهوری اسلامی ایران را داریم.   حجت الاسلام والمسلمین علوی افزود: آمریکا به مردم ایران تحریم‌های ظالمانه‌ای را تحمیل کرد که با هدایت حکیمانه رهبر معظم انقلاب اسلامی و ایستادگی ملت؛ از آن تحریم‌ها پیروز و سربلند خارج شدیم و بانی تحریم‌ها نیز به فاضلاب تاریخ انداخته شد.   وی گفت: ملت ایران با اقتدار؛ راه امام و آرمان‌های انقلاب اسلامی را دنبال می‌کند و در برابر تحریم‌ها با ملت‌ها و کشور‌های دیگر تفاوت دارد، زیرا نه تسلیم اراده دیگران می‌شود و نه اجازه تحمیل اراده را به کسی می‌دهد.   وزیر اطلاعات افزود: ملت ایران ملتی است که برای آسایش؛ از عزت و کرامت خود صرف نظر نمی‌کند. حجت الاسلام والمسلمین علوی گفت: آمریکا و اروپا باید به این واقعیت برسند که نمی‌توانند با این ملت با تحکم و زورگویی حرف بزنند.   وی افزود: آن‌ها نمی‌توانند بگویند ایران باید به تعهدات برجامی خود عمل کند، اما خودشان به تعهدات عمل نمی‌کنند.   حجت الاسلام والمسلمین علوی گفت: تحریم‌های ضد انسانی ترامپ که لکه ننگی برای او بود و حتی دارو‌های بیماری‌های خاص را تحریم کرد، به دلیل ایستادگی ملت ایران؛ راه به جایی نبرد، اما این ایستادگی چیزی از زشتی تحریم‌های آن‌ها کم نمی‌کند.   وی افزود: این که ایران دولتی دارد که با پختگی و عقلانیت و بدون شعار از زمین خوردن کشور در مقابل تحریم‌ها جلوگیری کرده است؛ از زشتی تحریم‌ها نمی‌کاهد.   وزیر اطلاعات گفت: دولت در این شرایط کشور را اداره کرد و نگذاشت طرح‌های عمرانی تعطیل شود و طرح‌های بزرگ را به مرحله اجرا گذاشت.   حجت الاسلام والمسلمین علوی افزود: با هدایت‌های رهبر معظم انقلاب اسلامی و برنامه ریزی دولت و جان فشانی کادر درمان به همراهی مردم موفق شدیم بیماری کرونا را مدیریت کنیم، اما این موفقیت از زشتی تحریم‌های دارو کم نمی‌کند.   وی گفت: ۴۲ سال پیش در لامرد فارس بودم و تحرکات انقلاب اسلامی را هدایت می‌کردیم و بسیاری از راهپیمایی‌ها و تحرکات قم را هدایت می‌کردیم.   حجت الاسلام والمسلمین علوی افزود: گروه کوچک شبه چریکی نیز داشتیم که با کلت و نارنجک دستی کار می‌کردیم و تعدادی را به لامرد فارس بردیم و آموزش تیراندازی با کلت دادیم."
ورزشی,احمد سعادتمند، مدیرعامل باشگاه استقلال پس از پایان دیدار تدارکاتی آبی‌پوشان مقابل پیکان، جلسه‌ای را با فرهاد مجیدی و وریا غفوری برگزار کرد. به گزارش خبرگزاری تسنیم و به نقل از رسانه باشگاه استقلال، احمد سعادتمند مدیرعامل استقلال از اواسط مصاف تیم‌های استقلال و پیکان تماشاگر عملکرد بازیکنان این تیم بود. بعد از پایان بازی، سعادتمند با همراهی شهرام عظیمی معاون خود، جلسه‌ای را با فرهاد مجیدی سرمربی استقلال، سعید رمضانی سرپرست و وریا غفوری کاپیتان این تیم برگزار کرد. در این جلسه سرمربی و سرپرست استقلال درباره آخرین شرایط تیم به مدیر عامل توضیحاتی ارائه دادند و در ادامه حاضران در خصوص برنامه‌های آتی آبی‌ها به صحبت با یکدیگر پرداختند و هماهنگی‌های لازمه در این خصوص انجام شد.
سیاسی,وکیل مشاور امنیت ملی اسبق آمریکا روز دوشنبه گفت که محاکمه ترامپ در مجلس سنا کاملا قانونی است و این روند باید ادامه داشته باشد.
حوادث,برخورد خودروهای پژو و تریلر در منطقه فورگ شهرستان داراب و در جاده ارتباطی این شهرستان به بندرعباس چهار کشته به همراه داشت. به گزارش ایرنا، این حادثه ساعت 22 و 47 دقیقه شامگاه شنبه 15 مهرماه جاری و در روبروی پایگاه امداد و نجات جمعیت هلال احمر روی داد. بنا بر گزارش خبرنگار ما از محل این حادثه، با وجود تلاش امدادگران برای نجات مصدومان این حادثه، همه آنها با توجه به شدت جراحات در محل حادثه جان باختند. جاده ارتباطی داراب – بندرعباس از محورهای حادثه خیز استان فارس است. واژگونی اتوبوس دانش آموزان هرمزگانی در روز دهم شهریورماه امسال در این جاده باعث جان باختن هفت دانش آموز، مربی آنها و مالک اتوبوس شد و 34 دانش آموز دیگر را نیز روانه بیمارستان کرد. شهرستان داراب در 253 کیلومتری جنوب شرقی شیراز واقع است.
سلامت,وزیر بهداشت، درمان و آموزش پزشکی گفت: تقریبا از دام ویروس انگلیسی با افتخار جستیم و ویروس هندی را هم غافلگیر کردیم اما همچنان باید مراقبت شود و موارد را تحت نظر داشته باشیم.
حوادث,بر اثر تیراندازی فردی در دانشگاه شهر «پرم» واقع در شرق روسیه، دست کم ۸ نفر کشته و چند تن دیگر زخمی شدند.
سیاسی,معاون اقتصادی سپاه قدس و وزیر پیشین نفت گفت: جمهوری اسلامی ایران در جریان برجام تعهدات خود را مو به مو انجام داد اما عهدشکنی آمریکائیها برجام را نافرجام کرد.
سیاسی,سخنگوی وزارت امور خارجه به برخی اخبار منتشر شده در رسانه‌های پاکستان درباره چگونگی وقوع درگیری‌های اولیه با سوخت بران در مرز مشترک ایران و پاکستان واکنش نشان داد. به گزارش ایسنا، سعید خطیب‌زاده با توجه به برخی اخبار منتشر شده در رسانه‌های پاکستان درباره چگونگی وقوع درگیری‌های اولیه با سوخت بران در مرز مشترک ایران و پاکستان اظهار کرد: موضوع از طرف مقامات صلاحیت‌دار و مسئول در جمهوری اسلامی ایران تحت بررسی است و با توجه به تحویل جسد یک ایرانی طی صورتجلسه مشترک از سوی پاکستان به ایران این موضوع توسط مرزبانان درجه یک در دو کشور در دست بررسی است و بر اساس نتایج گزارشات آنها اقدامات لازم توسط نیروهای مرزبانی در مرزهای مشترک و وزارت امورخارجه به عمل خواهد آمد.
فرهنگی/هنری,زهره فکورصبور که شب گذشته، در ۴۳ سالگی درگذشت پیش‌تر ضمن ابراز خوشحالی از حضور در سریال «بی‌همگان» عکسی از خود در اتاق گریم این سریال منتشر کرده بود.   به گزارش خبرآنلاین، زهره فکورصبور بازیگر شناخته‌شده سینما و تلویزیون که شب گذشته، سه‌شنبه ۱۰ اسفند در ۴۳ سالگی درگذشت، این روزها مشغول ایفای نقش در سریال تلویزیونی «بی‌همگان» به کارگردانی بهرنگ توفیقی و تهیه‌کنندگی مهران مهام بود.   او با انتشار عکسی از خود در اتاق گریم این سریال در صفحه اینستاگرامش چنین نوشته بود: «چه لذت‌بخشه در کنار دوستایی که یکی از یکی خوش‌قلب‌تر، سریال «بی‌همگان»، خدایا شکرت.»
فناوری,شرکت WMS در جریان نمایشگاه فناوری CES ۲۰۱۸ از یک گوشی هوشمند جدید رونمایی کرد که مجهز به ویدیو پروژکتور داخلی بوده و می تواند با استفاده از آن ویدیو و تصاویر را پخش کند. به گزارش ایسنا به نقل از وب سایت سی نت، شرکت Wireless Mobi Solution (WMS) که در عرصه علم و تکنولوژی فعالیت می کند و در ایالت کالیفرنیای ایالات متحده آمریکا مستقر است، در جریان نمایشگاه فناوری CES ۲۰۱۸ از یک گوشی هوشمند جدید رونمایی کرد که توانایی پخش ویدیو و تصاویر را با بهره مندی از یک ویدیو پروژکتور داخلی داراست. این قابلیت برای آن دسته از کاربران و افرادی که سروکار زیادی با ارائه محتوای دیجیتالی همچون پاورپوینت، تصویر و ویدیو دارند، بسیار مفید و کاربردی به نظر می رسد چراکه می توانند بدون نیاز به استفاده و حمل لپ تاپ و رایانه های شخصی خود به محل کار یا دانشگاه، با گوشی هوشمند خود محتوای مورد نظرشان را پخش کنند. کاربران همچنین قادر خواهند بود به تماشای فیلم های سینمایی و سریال های مورد علاقه خود در خانه یا به هنگام سفر بپردازند چراکه ویدیو پروژکتور درونی این گوشی هوشمند توانایی پخش تصاویر در کیفیت ۷۲۰p را در حداکثر اندازه ۱۰۰ اینچ فراهم می‌کند. به طور کلی هرچیزی که در صفحه نمایش این گوشی هوشمند قابل پخش باشد، قابلیت پخش و مشاهده بر روی دیوار یا صفحه ویدیو پروژکتور را هم دارد. البته این نخستین گوشی همراهی نیست که قابلیت ویدیو پروژکتور داخلی را داراست بلکه پیشتر هم گوشی های سامسونگ گلکسی بیم ۲۰۱۲ و موتورولا Z نیز چنین قابلیت های مشابهی را داشتند. نکته حائز اهمیت این گوشی هوشمند جای گذاری مناسب این ویدیو پروژکتور است به گونه ای هرگز چنین بخشی در گوشی قابل مشاهده نیست و بسیار ناملموس ساخته شده است. از ویژگی های دیگر این گوشی هوشمند می توان به حافظه‌ ۱۲۸ گیگابایتی، حافظه‌ رم ۴ گیگابایتی، دوربین ۱۶ مگاپیکسلی، درگاه USB-C، باتری ۴۰۰۰ میلی‌آمپری و پردازنده‌ ۸ هسته‌ای مدیاتک با فرکانس کاری ۱.۵ گیگاهرتز، صفحه‌نمایش ۵.۵ اینچی فول‌ اچ‌دی و حضور سنسور اثر انگشت در بخش پشتی اشاره کرد. این گوشی هوشمند جدید از سیستم عامل نسخه‌ خالص اندروید نوقا پشتیبانی می کند و قرار است با قیمت ۵۹۹ دلار به بازار عرضه شود.
سلامت,شاید این لطیفه را شنیده باشید که دو نفر در تاکسی نشسته بودند که یکی از آنها به دیگری رو کرد و گفت: «عذر می خواهم، آدامس دارید؟» و جواب شنید: «بله.» سپس گفت: «بی زحمت یک عدد آدامس در دهانتان بگذارید و بجوید.» بوی بد دهان یکی از شکایات شایع است چرا که این موضوع نه تنها اطرافیان فرد مبتلا را آزار می دهد موجب کاهش اعتماد به نفس و محدودیت در روابط فرد نیز می گردد. شاید این لطیفه را شنیده باشید که دو نفر در تاکسی نشسته بودند که یکی از آنها به دیگری رو کرد و گفت: «عذر می خواهم، آدامس دارید؟» و جواب شنید: «بله.» سپس گفت: «بی زحمت یک عدد آدامس در دهانتان بگذارید و بجوید.» بوی بد دهان یکی از شکایات شایع است چرا که این موضوع نه تنها اطرافیان فرد مبتلا را آزار می دهد موجب کاهش اعتماد به نفس و محدودیت در روابط فرد نیز می گردد. قاعدتا اسباب بروز بوی بد دهان یا در خود فضای دهان قرار دارند یا در فضاهایی که به دهان راه دارند از جمله سینوسها و بینی، معده و مری، ریه ها. اطبای قدیم نیز بر همین اساس علل ایجاد بوی بد دهان را برشمرده اند، که در متون پزشکی و دندانپزشکی جدید نیز به آنها اشاره شده است. این اسباب به شرح زیر می باشد: عفونت لثه ها ناشی از فساد مواد غذایی باقیمانده در میان دندانها و روی زبان توسط باکتریها می باشد. شلی لثه ها نیز زمینه ساز ایجاد عفونت لثه و دندان است. مضمضه ترکیب نمک و سرکه رقیق شده جهت کاهش عفونت (مضمضه یعنی چرخاندن مایعات در فضای بین دندانها مثل حالتی که آب را بعد از مسواک زدن بین دندانها می چرخانیم) و مضمضه آب جوشانده سماق یا پوست انار جهت سفت کردن لثه ها مفید است. پرهیز از پرخوری و ریزه خواری، پرهیز از قی کردن مکرر، پرهیز از مداومت بر جویدن آدامس به ویژه آدامس شیرین، پرهیز از جویدن خوراکیهای سخت و شکستن خوراکیهای سفت با دندان، پرهیز از خوردن و نوشیدن مواد بسیار سرد (به ویژه بعد از گرم) و بسیار گرم (به ویژه بعد از سرد)، مداومت بر مسواک زدن و خلال کردن (و نخ دندان)، پرهیز از مداومت به خوراکیهای مضر دندان مثل تره و پرهیز از استعمال مسواک با شدت. خشک بودن فضای دهان به دلیل عدم تاثیر بزاق در شستشوی دندانها و رقیق ساختن مواد اسیدی ناشی از باکتریها باعث افزایش بوی دهان و استعداد عفونت دندانی می گردد. بعضی داروها، مشکلات غدد بزاقی و تنفس با دهان باز باعث خشکی دهان می گردند. علامت این بیماری، آن‏ است که وقتی چیزى ترش یا شور در دهان قرار گیرد و قدری بماند، خلط لزج بدبو از ناحیه بینی جدا شده و به ناحیه حلق می ریزد و مزه بدی در انتهای زبان حس می گردد. شستن دهان و مسواک زدن در این بیماری موقتا بوی دهان را کم نموده و بعد از اندک مدتی به دلیل ریزش مجدد مواد بدبو فضای دهان بوی بدی خواهد گرفت. مداومت بر غرغره آب نمک در کاهش این مسئله مفید است. بوی دهان ناشی از معده یا به دلیل خلط صفراوی است یا بلغمی. تفاوت این است که در نوع صفراوی بعد از خوردن طعام تا زمان پر بودن معده بوی بد دهان متوقف می گردد ولی در نوع بلغمی با خوردن و شستن دهان بوی بد زائل نمی گردد. در نوع صفراوی بهترین درمان کم خوردن شیرینی ها و خوراکیهای تند و خوردن زردآلو و هلوی تازه یا خیسانده آنها، همچنین خربزه و خیار است. اما نوع بلغمی نیاز به درمان اساسی دارد ولی خوردن مربای زنجبیل و زیره بعد از غذا به رفع آن کمک می کند. بوی دهان در روزه داری نیز عمدتا ناشی از معده است که اگر بیش از حد نباشد طبیعی است. عفونتهای مزمن ریوی نیز می تواند باعث بوی بد دهان گردد. البته خوردن غذاهای بودار مثل پیاز و سیر به دلیل این که اجزای بودار آنها از طریق خون به ریه می روند و آزاد می گردند تا وقتی که تمام مراحل هضم را طی نکنند و دفع نشوند بویشان ادامه خواهد داشت. این مواد بوی سایر دفعیات را نیز تغییر می دهند. مسواک زدن نیز تغییر چندانی در این بو ایجاد نمی کند. سیگار کشیدن نیز دهان را بدبو می کند. بر اساس موارد مطرح شده آنهایی که از بوی بد دهان رنج می برند در اولین قدم اشکالات خود را در حفظ بهداشت دهان و دندانها و نیز بهداشت دستگاه گوارش رفع نمایند و در مرحله بعد به یک دندانپزشک مراجعه نمایند تا در صورت نیاز درمانهای لازم را صورت دهد. بعد از اطمینان از رفع بیماری لثه ها و باقی ماندن بوی بد مراجعه به یک متخصص طب سنتی سودمند خواهد بود. منبع: طب سنتی ایران
فناوری,"شرکت کره‌ای سانگ یانگ از وانت پیکاپ خود موسوم به Musso در نمایشگاه خودروی ژنو ۲۰۱۸ رونمایی کرد. به گزارش ایسنا به نقل از وب سایت موتور۱ ، سانگ یانگ که یکی از بزرگترین شرکت های خودروسازی کره جنوبی به شمار می رود در جریان نمایشگاه خودروی ژنو ۲۰۱۸ از جدیدترین محصول خود وانت پیکاپ موسو (Musso) رونمایی کرد. گفته می شود این خودرو برای فروش در کشورهای اروپایی آمادگی لازم را دارد. نام این وانت پیکاپ موسو انتخاب شده است که معنای لغوی آن ""کرگدن"" است که البته پیشتر برای یک مدل شاسی بلند سانگ یانگ هم برگزیده شده بود. طراحی وانت پیکاپ موسو بسیار شبیه به پرچمدار این برند یعنی رکستون (Rexton) است. این خودرو برای نخستین بار در تاریخ صنعت خودروسازی، از فلزی بسیار مقاوم در فریم چهار لته خود استفاده کرده است که به گفته متخصصان و مهندسان این شرکت، استفاده از این نوع فولاد علاوه بر مقاومت بیشتر در کاهش وزن آن در برابر سایر مدل های رقیب تاثیرگذار بوده است. موسو همچنین پیشرانه ۲.۲ لیتری توربوشارژ دیزلی – ای XDi۲۲۰ با قدرت ۱۷۸ اسب بخار ( در دور موتور ۴ هزار ) و گشتاور ۴۲۰ نیوتن متر ( از دور موتور ۱۶۰۰ تا ۲۶۰۰ ، گیربکس اتوماتیک ) را داراست. طراحی داخلی خودرو نیز بسیار شکیل و زیباست به‌گونه‌ای که صندلی هایی چرمی، امکان اتصال به بلوتوث، صفحه نمایش ۸ اینچی، اینترنت بی سیم وای فای از جمله امکاناتی است که موسو برای راننده و سرنشینانش به ارمغان می آورد. فضای داخلی این وانت پیکاپ امکان نشستن و جای دادن ۵ نفر را دارد و فضای عقب آن نیز ظرفیتی معادل یک تن را داراست. موسو همچنین قادر است تا ۳.۵ تن وزن را با خود بکشد. سانگ یانگ بعنوان شرکتی شناخته شده است که همواره بر روی تولید و طراحی خودروهای شاسی بلند سرسخت با قابلیت های آفرود تمرکز دارد اما حالا وانت پیکاپ موسو به منظور فروش و عرضه در اروپا در نظر گرفته شده است. تمامی قطعات موسو در بخش های چرخ، فنربندی، سیستم فرمان، کمک فنرها و حتی سیستم صوتی بدون در نظر گرفتن مسافت های طی شده، شامل گارانتی و ضمانت نامه پنج ساله می شود. موسو قرار است در تابستان سال جاری ۲۰۱۸ میلادی در بازار اروپا عرضه شود و قیمت نهایی آن نیز متعاقبا اعلام خواهد شد."
فرهنگی/هنری,«نیکولا کاسوتیچ»، رئیس بخش خاورمیانه موسسه تحقیقات بازاریابی «یورومانتیور» و تحلیلگر بین‌المللی معتقد است ظرفیت‌های گردشگری ایران با در نظر گرفتن اینکه آن‌ها در حال حاضر در کجا قرار دارند و در آینده‌ای نزدیک می‌توانند به چیزی دست یابند بسیار بالاست. در صورتی که ایران بتواند زیرساخت‌های گردشگری خود را توسعه دهد و با تغیرات کنار بیاید، می‌تواند به کشور پیشگام در عرصه گردشگری در منطقه خاورمیانه و شمال آفریقا تبدیل شود. به گزارش ایسنا، در گزارش کامل یورومانیتور که با پیش‌بینی رشد قابل ملاحظه‌ گردشگری در ایران تا سال ۲۰۲۵ همراه است به این موضوع نیز اشاره شده است که درآمدهای گردشگری ایران می‌تواند به ۳۵ میلیارد دلار در سال افزایش یابد، این در حالی است که در آمدهای ایران از محل گردشگری هم‌اکنون سالانه به ۸ میلیارد دلار می‌رسد. قرار است یافته‌های این گزارش تمرکز اصلی گفتگو و بحث در اولین کنفرانس سرمایه‌گذاری در هتل و گردشگری ایران باشد که در تاریخ ۷ و ۸ فوریه با حضور سرمایه‌گذاران بین‌المللی و مدیران و فعالان داخلی صنعت گردشگری ایران برگزار شود. ایران دارای تنوعی منحصر به فرد در منطقه و آمیزه‌ای از فرهنگ‌های پارسی و عرب است و فهرست بلندبالای جاذبه‌های آن از شهر فوق‌العاده اصفهان تا کوه دماوند و از شهر توریستی مذهبی مشهد تا جزیره کیش را شامل می‌شود. در حالی که هنوز برخی از تحریم‌های آمریکا علیه ایران پابرجاست، اما گروه‌های هتل‌سازی در خارج از آمریکا از پیش از این حرکت خود را آغاز کرده‌اند که اولین آن گروه هتل‌سازی فرانسوی «آکور» در سال ۲۰۱۶ بود و سایر کمپانی‌ها شامل گروه هتل‌سازی اماراتی «روتانا» و همچنین کمپانی اسپانیایی «مِلیا» می‌شود. انتظار می‌رود ایران تا سال ۲۰۱۸ دارای شش بردند هتل خارجی باشد. از سوی دیگر، ایران نیز به سرعت درحال توسعه زیرساخت‌ها شامل افزایش ظرفیت‌های فرودگاهی در تهران، شیراز، اصفهان، تبریز و مشهد است و خطوط هوایی ایران نیز با تمرکز ایرلاین‌های بین‌المللی روی ایران، اقدام به خرید هواپیماهای بیشتری کرده‌اند. به عنوان مثال «بریتیش ایرویز» (خطوط هوایی بریتانیا) پروازهای روزانه به تهران را مجددا راه‌اندازی کرده است. با این وجود و بر اساس تحلیل کمپانی تحقیقاتی بازاریابی «یورومانیتور»، هنوز ضعف‌هایی در این صنعت به چشم می‌خورد. ظرفیت فرودگاهی ایران همچنان محدود و نیازمند سرمایه‌گذاری بیشتری است. ظرفیت‌ هتل‌ها نیز در ایران ناکافی است و عمدتا دارای پرسنلی با آموزش ضعیف است. همچنین زیرساخت‌های اینترنتی بویژه سیستم‌های پرداخت آنلاین به سبب تحریم‌های بانکی توسعه نیافته‌اند. در ادامه این گزارش می‌خوانیم: دولت کنونی ایران خواهان ترویج و رشد گردشگری بین‌المللی است، چرا که بیش از هر چیز دیگر به درآمد آن نیاز دارد و از سازمان میراث فرهنگی و گردشگری برای به سرانجام رساندن ۱۶۰ پروژه از جمله هتل‌ها حمایت سیاسی و مالی می‌کند و در کشورهای خارجی نیز تبلیغ می‌کند. «نیکولا کاسوتیچ»، رئیس بخش خاورمیانه موسسه تحقیقات بازاریابی «یورومانتیور» و تحلیلگر بین‌المللی همچنین معتقد است ایران با فرهنگف اکوتوریسم و جاذبه‌های گردشگری اسکی خود که برای همه گروه‌های سنی جذاب است، می‌تواندبا بسیاری از رقبای منطقه‌ای چون مصر، دوبی، عمان و ترکیه رقابت کند و در حالی که کشوری چون ترکیه اخیرا با بحران تروریسم مواجه شده است، ایران مقصدی امن محسوب می‌شود. در حال حاضر عراقی‌ها و آذربایجانی‌ها بیشترین سهم گردشگران خارجی در ایران را به خود اختصاص می‌دهند، اما حضور گردشگران آمریکایی و اروپایی با بیشترین رشد همراه است. همچنین پیش‌بینی می‌شود روس‌ها نیز استقبال زیادی از گردشگری ایران داشته باشند. محدودیت‌های ویزا در حال کاهش است و ایران در حال حاضر برای گردشگران ۵۸ کشور جهان به محض ورود ویزای ۳۰ روزه صادر می‌کند. اما کار برای سرمایه‌گذاران خارجی به این سادگی نیست. یک شریک تجاری ایرانی برای هدایت مراحل پرپیچ و خم اداری، رقابت تجاری و حتی فساد بسیار حیاتی است و بدون آن کار غیرممکن است.
فناوری,مدیرکل دفتر نظارت بر سرویس های رادیویی سازمان تنظیم مقررات گفت: بررسی ها از میزان تشعشعات آنتن های تلفن همراه در کشور بر انسان از کمتر بودن این میزان نسبت به حد استاندارد حکایت دارد. به گزارش مهر، غلامرضا خاکسار در کارگاه آموزشی ایمنی تشعشع که در حاشیه نمایشگاه تلکام برگزار شد، آخرین وضعیت استانداردهای مبنی بر چگالی میزان تشعشعات وارده از امواج رادیویی و الکترومغناطیسی را تشریح کرد. وی با تاکید بر اینکه سازمان تنظیم مقررات و ارتباطات رادیویی به دلیل رفع نگرانی ها از حفظ سلامت مردم در مواجهه با آنتن های تلفن همراه و سایر تجهیزات رادیویی تمامی تجهیزاتی را که به صورت قانونی وارد کشور می شود مورد ارزیابی و تست ایمنی تشعشعی قرار می دهد. وی اضافه کرد: طبق بررسی های صورت گرفته که به تایید سازمان انرژی اتمی به عنوان متولی ایمنی تشعشع می رسد، متوسط میزان چگالی توان این تشعشعات در بدبینانه ترین حالت ممکن در کشور ۵ ولت بر متر بوده است که این میزان مربوط به بررسی از شهریور ماه ۹۳ تا شهریور ماه ۹۵ است. خاکسار تاکید کرد: این در حالی است که استانداردی که در دنیا برای این میزان تشعشع در نظر گرفته اند ۲۸ ولت بر متر است و از این جهت میزان تشعشعات تجهیزات رادیویی و الکترومغناطیسی بر بدن انسان در کشور ما بسیار کمتر از حد استاندارد است. وی با تاکید بر این که نگرانی از این بابت وجود ندارد، گفت:نتایج بررسی ها روی میزان چگالی ساطع شده از آنتن های موبایل در ۷۰ درصد اندازه گیری ها زیر یک میکرووات بر ثانیه است. در مابقی اندازه گیری ها به ترتیب اهمیت نزدیکی آنتن ها به برخی اماکن حساس و عمومی مانند مدارس و بیمارستان ها نسبت به بهینه سازی این آنتن ها اقدام شده است. مدیرکل دفتر نظارت بر سرویس های رادیویی سازمان تنظیم مقررات و ارتباطات رادیویی گفت: با وجود اینکه هر چند سال یک بار استانداردهای جهانی در خصوص ایمنی تشعشعات تجهیزات رادیویی و الکترومغناطیسی در دنیا بازنگری می شود، امسال نیز تا پایان سال قرار است اتحادیه اروپا در کنفرانسی به بررسی این استانداردها پرداخته و آنها را بازنگری کند در این زمینه از اپراتورهای تلفن همراه نیز می خواهیم در این مجمع جهانی برای تدوین استانداردهای ایمنی تشعشع شرکت کنند.
فناوری,هوآوی اولین هدفون روی گوشی خود را با نام FreeBuds Studio معرفی عرضه کرده است. این هدفون هوآوی به قابلیت حذف فعال نویز محیطی مجهز شده است و می‌تواند تا ۲۴ ساعت بی‌وقفه موسیقی پخش کند. هوآوی در مراسم معرفی گوشی هوشمند Huawei Mate 40 از تعدادی محصول جانبی هم رونمایی کرد. یکی از این محصولات، یک هدفون باکیفیت روی گوشی مجهز به فناوری بی‌سیم بود که هوآوی آن را با نام FreeBuds Studio معرفی کرد. این هدفون به قابلیت‌های خوبی مثل حذف فعال نویز محیط (Active Noise Cancellation یا همان ANC) مجهز شده است و قصد دارد با نام‌های شناخته‌شده در بازار هدفون از جمله «بوز» (Bose)، «سنهایزر» (Sennheiser) و «سونی» (Sony) رقابت کند. این سیستم حذف فعال نویز به کمک ۴ میکروفون حساسیت بالا در اطراف خود صدای محیط را با دقتی بالا تشخیص داده تا بهترین میزان کاهش نویز محیطی را ارائه دهد. به غیر از آن 2 میکروفون دیگر نیز برای دریافت صدای کاربر در هواوی Freebuds Studio تعبیه شده است. چند حالت تنظیم مختلف برای هدفون هواوی در نظر گرفته شده که در محیط‌های مختلف کاربرد دارد. حالت ویژه (Ultra) که نهایت قدرت حذف نویز را به کار گرفته تا حتی در محیط‌های پرصدایی مثل قطار یا هواپیما نیز فقط صدای موسیقی به خوبی شنیده شود. حالت عادی برای مکان‌هایی مانند کافه و رستوران و نهایتا حالت آرامش که مخصوص محیط‌های ساکت مانند یک موزه یا گالری است. هدفون FreeBuds Studio به بازوهای استیل با ضخامت ۷ میلی‌متر مجهز شده و برای قسمت بالشتک‌های روی گوش، از متریال‌های نرم و راحتی استفاده شده است. روی این هدفون نیز کنترل‌های لمسی قرار گرفتند که می‌توان با دو بار ضربه زدن روی آن موسیقی را شروع یا متوقف کرد. با حرکت دادن انگشت‌ به چپ یا راست قطعه موسیقی بعدی یا قبلی پخش شده و با جابه‌جاکردن انگشت به بالا و پایین می‌توان میزان صدای موسیقی در حال پخش را تنظیم کرد. همچنین با برداشتن هدفون از روی سر موسیقی قطع شده و با گذاشتن آن بر سر دوباره شروع به پخش خواهد شد. هدفون FreeBuds Studio هوآوی از نظر کیفیت موسیقی، وعده‌ی پاسخ فرکانسی بی‌سیم ۴۸ کیلوهرتز را می‌دهد. در این هدفون از درایورهای داینامیک ۴۰ میلی‌متری استفاده شده است و از صدای ۲۴ بیتی هم پشتیبانی می‌کند؛ در نتیجه با هدفون Huawei FreeBuds Studio می‌توانید از شنیدن فایل‌های صوتی باکیفیت (High-Res) لذت ببرید. این هدفون هوآوی از چیپ Huawei Kirin A1 استفاده می‌کند که در هندزفری بی‌سیم FreeBuds Pro نیز وجود دارد. به همین دلیل می‌توان انتظار داشت که FreeBuds Studio هم در کیفیت صدا و حذف نویز، عملکردی در حد و اندازه‌ی FreeBuds Pro ارائه دهد. این هدفون قابلیت انتقال صدا با سرعت 960 کیلوبایت بر ثانیه را دارد که بسیار فراتر از بهترین کیفیت‌های رایج موسیقی است. به گفته هوآوی این هدفون می‌تواند با محصولات پرچم‌دار برندهای دیگر، از جمله هدفون Bose Noise Canceling Headphones 700 و مدل‌های مطرح سونی رقابت کند. در هدفون FreeBuds Studio هوآوی از بلوتوث نسخه‌ی ۵.۲ با آنتن‌های دوگانه استفاده شده تا محدوده‌ی آنتن‌دهی آن افزایش پیدا کند. هوآوی می‌گوید که این هدفون می‌تواند به صورت بی‌وقفه و بدون مکث بین دو دستگاه مک، ویندوز، اندروید یا iOS سوییچ کند و حتی اگر دستگاه پخش‌کننده را در کیف قرار دهید نیز به خوبی به آن متصل خواهد شد. هدفون جدید هوآوی در زمینه‌ی عمر باتری نیز عملکرد خوبی دارد و می‌تواند تا ۲۴ ساعت به صورت مداوم موسیقی پخش کند و تنها با ۱۰ دقیقه شارژ باتری هدفون FreeBuds Studio می‌توان تا ۸ ساعت به موسیقی البته بدون سیستم حذف نویز گوش داد. برای شارژ هدفون جدید از سوکت شارژ USB Type-C استفاده شده و می‌توان از شارژرهای جدید موجود در بازار برای شارژ سریع هدفون‌ نیز بهره برد. هوآوی قیمت هدفون FreeBuds Studio را ۲۹۹ یورو تعیین کرده است. در مجموع، ویژگی‌ها و قابلیت‌های هدفون Huawei FreeBuds Studio دل‌گرم‌کننده به نظر می‌رسند. باید دید که این هدفون چه عملکردی از خود به نمایش می‌گذارد و می‌تواند دنیای امنی را که سونی، بوز و سنهایزر برای خودشان ساختند را بهم بریزد یا خیر.
حوادث,جوان ۲۰ ساله ای در شهر بدره به علت اختلاف شخصی با یکی از دوستانش با شلیک گلوله او را به قتل رساند. به گزارش ایرنا در این حادثه که ساعتی پیش در شهرستان 16 هزار نفری بدره در 87 کیلومتری مرکز استان ایلام روی داد قاتل 2 نفر دیگر را نیز که قصد میانجیگری داشتند زخمی و خود نیز خودکشی کرد. قاتل و مقتول این حادثه سرباز وظیفه بودند. حال 2نفر مجروح حادثه تیر اندازی در شهرستان بدره وخیم اعلام شده است. موضوع این تیراندازی و قتل تحت بررسی پلیس و دستگاه قضایی است.
سیاسی,فرمانده نیروی هوایی ارتش گفت: امروز تمام قطعات بالگردی ما به شکل بومی توسط خودمان ساخته می‌شود و به جرات می توانم بگویم که ما قدرتمندترین ناوگان بالگردی منطقه هستیم. به گزارش ایلنا، امیر سرتیپ دوم خلبان یوسف قربانی صبح امروز دوشنبه ١١ اسفندماه در مراسم تحویل دهی چندین فروند هواپیما و بالگرد اورهال شده توسط سازمان صنایع هوایی وزارت دفاع و پشتیبانی نیروهای مسلح افزود:  صنایع هوایی به عنوان یک پشتیبان قوی در بحث تعمیرات اورهال و واگذاری قطعات به ناوگان بالگردی هوانیروز ارتش است. وی تاکید کرد: امروز به جرات می توانم بگویم که در سال جهش تولید که راهبرد اساسی کشورمان است به لطف خدا تولیداتی که در تامین آن‌ها تحریم هستیم همه به دست دانشمندان  صنایع هوایی و شرکت‌های دانش بنیان در کشور ساخته می شود. امیرقربانی ادامه داد: امروز تمام قطعات بالگردی ما به شکل بومی توسط خودمان ساخته می‌شود و به جرات می توانم بگویم که ما قدرتمندترین ناوگان بالگردی منطقه هستیم و در بعد توان رزمی نیز از آمادگی بالایی برخورداریم.  فرمانده هوانیروز ارتش با اشاره به اینکه  سامانه‌های دید در شب به صورت بومی در جمهوری اسلامی ایران ساخته شده است، گفت: تعدادی محدودی از کشورها به این فناوری دسترسی دارند و به کمک سازمان صنایع هوایی وزارت دفاع و پشتیبانی نیروهای مسلح توانستیم سامانه‌های دید در شب که آرزوی ما بود امروز به لطف خدا بومی شده و در کشور استفاده می شود. این سامانه‌ها در رزمایش شبانه در سواحل مکران که اخیرا برگزار شد به عنوان یکی از مولفه‌های قدرت در میدان نبرد بود، انجام شد. وی ادامه داد: در حوزه موشکی نیز وزارت دفاع در حوزه سامانه‌های موشکی نقطه زن نیز وزارت دفاع بسیار خوب عمل کرد و به کمک همدیگر توانستیم تجهیزات موشکی نقطه زن را به حد مطلوب برسانیم و با تمام توان حاضر هستیم تا در تمام نقاط کشور از رزمندگان پشتیبانی کنیم. ۹ فروند هواپیمای نظامی، ۱۰ فروند بالگرد و ده ها موتور بازآماد شده در سازمان صنایع هوایی وزارت دفاع صبح امروز با حضور سرتیپ امیر حاتمی وزیر دفاع و پشتیبانی نیروهای مسلح، سرتیپ نصیر زاده فرمانده نیروی هوایی ارتش و سرتیپ یوسف قربانی فرمانده هوانیروز در سازمان صنایع هوایی وزارت دفاع تحویل نیروهای مسلح شد.
فناوری,گزارش‌های منتشره حاکی است که قابلیت جدیدی قرار است به شبکه اجتماعی اینستاگرام افزوده شود. به گزارش ایسنا، به نقل از وب سایت techcrunch، شبکه اجتماعی اینستاگرام که این روزها به سختی در حال رقابت با اپلیکیشن اسنپ چت است، به نظر می‌رسد به زودی قابلیت و ویژگی جدیدی را به پلت‌فرم خود اضافه می‌کند که قبلا در ماه ژانویه سال ۲۰۱۵ میلادی به اسنپ چت افزوده شده بود. این قابلیت جدید و کاربردی که Nametag نام دارد، به کاربران اینستاگرام اجازه می‌دهد تا بدون نیاز به تایپ کردن دستی نام کاربری ( ID ) مخاطبان، تنها با اسکن Nametag افراد، آن‌ها را دنبال ( Follow) کنند. ماه‌هاست از زمان محبوبیت فراوان و استقبال بی‌نظیر کاربران از اسنپ چت، اینستاگرام به کپی کاری از قابلیت‌های این شبکه اجتماعی متهم شده است. حالا هم ویژگی Nametag این شبکه اجتماعی محبوب و پرطرفدار قبلا بعنوان اسنپ کد در اسنپ چت ارائه داده شده بود.
فرهنگی/هنری,خراسان نوشت: نخستین‌بار سال 1385 بود که صدای دلنشین او به گوشم خورد؛ در صحنه‌ای از سریال «سال‌های برف و بنفشه» که در قسمتی از آن، ماجرای قتل‌عام کفن‌پوشان ورامین در جریان قیام 15 خرداد سال 1342 به تصویر کشیده شد. صدای مداحی استاد محمدعلی کریمخانی، با شعر معروف «مستان همه افتاده و ساقی نمانده»، چنان روی تصاویر مربوط به پیکر شهدا نشسته بود و چنان دل را تکان می‌داد که آن را ضبط کردم و بارها شنیدم؛ بعدها فهمیدم که نه فقط من، بلکه بسیاری از مردم این دیار و دلدادگان اهل‌بیت(ع)، با شنیدن صدای او، منقلب می‌شوند و اشک می‌ریزند. استاد محمدعلی کریمخانی، بعدها با مداحی‌های پرجذبه‌تری در حافظه مردم ماندگار شد؛ «من آمدم ای خدا»، «ای نازنین برادرم»، «من که غلتان به خون روی زمینم»، «دارم سودای حسین» و شاه‌بیت این غزل، قطعه «آمدم ای شاه، پناهم بده». او در میان ناباوری دوستان و علاقه‌مندانش، در آستانه روز مخصوص زیارتی ثامن‌الحجج(ع)، دارفانی را وداع گفت و به دیدار معبود شتافت. زنده‌یاد، مرحوم استاد محمدعلی کریمخانی، زاده سال 1329 در روستای «نرجه» از توابع شهرستانِ تاکستان بود؛ ناحیه‌ای که امروزه بخشی از استان قزوین است و مردمان خونگرمش، تُرک‌زبان هستند. استاد، مداحی را از کودکی آغاز کرد؛ معلم قرآن دبستانش مشوق او در این مسیر بود. خودش در جایی گفته‌است: «از کودکی قرآن می‌خواندم و مداحی می‌کردم. در واقع، معلم قرآن دبستانم، مشوّق اصلی‌ام برای خواندن بود. در هر هیئت و محفلی هم که می‌خواندم، همه تشویقم می‌کردند و می‌گفتند: صدای این جوان خوب است.» خوب بودن صدا فقط یک بهانه بود؛ محمدعلی کریمخانی می‌خواست خادم اهل‌بیت(ع) باشد، مخصوصاً علاقه ویژه‌ای به امام رضا(ع) داشت. 14 ساله بود که در سفری به مشهد، از آقا خواست که او را در این مسیر یاری کند و با عنایتش، دست وی را بگیرد؛ همان‌جا بود که یک آرزو هم کرد: «به حضرت عرض کردم: می‌شود عنایتی کنی تا مدحی بخوانم یا اذانی بگویم در حَرَمَت که ماندگار شود؟» و امام رضا(ع)، سال‌ها بعد، حاجتش را داد؛ فکر نمی‌کنم کسی در میان ما باشد که مداحی «آمدم ای شاه پناهم بده» را بشنود و از سر شوق، اشک بر گونه‌هایش روان نشود. با وجود آن‌که صدای استاد کریمخانی، صدایی خاص و ویژه بود، اما بزرگانِ هنر و هنرشناسان نامی خیلی دیر او را شناختند؛ شاید دلیل اصلی این دیر شناختن، آن بود که کریمخانی اصولاً میلی به شهرت نداشت. نخستین بار، محمد اصفهانی او را به رادیو برد؛ نزد زنده‌یاد حسین صبحدل که در عرصه تولید موسیقی و نغمات مذهبی، ید طولایی داشت. محمد اصفهانی در این‌باره می‌گوید: «راجع به این هنرمند با صبحدل صحبت کردم و قرار شد او از کریمخانی تست بگیرد. این آزمون در سبزه‌میدان ارگ و در یک جای دنج انجام شد و او دو بیتی را برای صبحدل خواند، در حالی که ساعت 10 صبح بود و صبح خواندن برای خواننده کار بسیار سختی است. اما هنگامی که صبحدل همان نیم بیت اول را با صدایش شنید، گفت: کافیه! برویم استودیو.» صدای استاد کریمخانی، خیلی زود نزد آشنایانِ با صوت و لحن و موسیقی‌دانانِ بزرگ ایران، شناخته و محبوب شد؛ آن‌قدر که همایون شجریان چند سال بعد، در 1397، در آلبوم «ایران من»، قطعه «من کجا، باران کجا» را بر اساس آوازی از استاد کریمخانی تنظیم و به او تقدیم کرد. همایون شجریان در جلسه رونمایی از این آلبوم، در 24 مرداد 1397، به ذکر خاطره مشترک محمد اصفهانی و پدرش، زنده‌یاد استاد محمدرضا شجریان درباره استاد کریمخانی پرداخت و گفت: «من آواز «من کجا، باران کجا» را بر اساس آواز استاد کریمخانی تنظیم کردم. چند سال قبل که صدای او را شنیدم، مبهوت شدم و کارهای او را دنبال و آوازی را طراحی کردم بر اساس قواعدی که ایشان آواز خود را خوانده بودند. در ادامه استاد محمد اصفهانی وقتی ارادت من را متوجه شدند، خاطره‌ای تعریف کردند از سال‌ها قبل که در شرکت ما، همراه با استاد کریمخانی ملاقاتی با پدرم داشتند. پدر، استاد کریمخانی را نمی‌شناختند. [اما می‌گفتند:] وقتی او می‌خوانْد، تمام شیشه‌های اتاق می‌لرزید. پدر می‌گفتند در سبک اوج‌خوانی، باید شکلی باشد که شنونده احساس ضعف نکند و این در صدای کریمخانی مشهود است.» با این حال، استاد کریمخانی دغدغه موسیقی نداشت، نه این‌که نسبت به آن بی‌تفاوت باشد؛ اما وظیفه اصلی خودش را مداحی می‌دانست؛ همیشه می‌گفت: «گریه مردم برای امام رضا(ع)، بهترین ثمره زندگی من است». محمد اصفهانی در مراسم رونمایی از آلبوم «ساقی سرمست» (22 آبان 1391)، کار مشترک استاد کریمخانی و آریا عظیمی‌نژاد، با محتوای سوگواری شهیدان کربلا، به این دغدغه استاد اشاره کرده و گفته‌است: «او همیشه از کار با موسیقی نگران بود و می‌گفت: من مداح اهل‌بیت(ع) هستم و با موسیقی نمی‌دانم چه کار کنم؟» استاد کریمخانی به فضایی وارد نمی‌شد که در آن، رد و نشانی از محبت به اهل‌بیت(ع) و به طور کلی، فضای مذهبی وجود نداشته‌باشد؛ او پیونددهنده راستین دین و هنر بود. در کارهایی که انجام می‌داد، همیشه این اصل را لحاظ می‌کرد که بدون برقراری پیوند و ارتباط قلبی با اهل‌بیت(ع)، نمی‌تواند حق مطلب را درست ادا کند. استاد در جایی، ضمن یادآوری خاطرات ساخت آلبوم «ساقی سرمست»، گفته‌است: «ساقی سرمست سه سال طول کشید تا ما بخوانیمش. 12 قطعه پنج، شش دقیقه‌ای است و برایش خیلی زحمت کشیدیم. باور کنید من ‌می‌خواندم و می‌آمدم خانه، آریا [عظیمی‌نژاد، آهنگ‌ساز آلبوم] زنگ می‌زد، می‌گفت آقای کریمخانی یک تُک پا بیایید، این جایش ایراد دارد و دوباره از سر می‌خواندم. من یک قطعه «السلام‌علیک یا علی‌ابن موسی‌الرضا» را 36 دفعه خواندم و یک دانه‌اش را برداشت.» آشنایی استاد کریمخانی و عظیمی‌نژاد، به واسطه دوستی مشترک با محمد اصفهانی رقم خورد و شکوهمندترین کار استاد کریمخانی، یعنی قطعه «آمدم ای شاه، پناهم بده»، با شعر زیبا و تأثیرگذار زنده‌یاد استاد حبیب‌ا... چایچیان، حاصل همین آشنایی ‌است. روایت ساخت این‌ قطعه هم، مانند اثرش شگفت‌انگیز ‌است. آریا عظیمی‌نژاد می‌گوید: «اول آقای کریمخانی خواند. خُب، نگرفت. اصلاً یک جوری شد که ما داشتیم ضبط را تعطیل می‌کردیم. کار درست درنمی‌آمد. کریمخانی حالِ خوبی نداشت. خیلی ناراحت شد. من برای این‌که کمی آرام شود، برایش چای آوردم و گفتم: مهم نیست؛ گاهی پیش می‌آید و اصلاً کار هنری همین است دیگر، گاهی نمی‌شود. کریمخانی این حرف را که شنید، شروع کرد به گریه‌کردن و گفت: یعنی من این‌قدر لایق نبودم که یک کار برای ارباب بخوانم؟ فضای عجیبی درست شد. سکوت برای مدتی بین ما حاکم بود. چای را که خوردیم، ناگهان به من گفت: دوباره بخوانم؟ گفتم: بخوان! و خواند، آن هم چه خواندنی؛ اصلاً باورم نمی‌شد. دیگر به قطعه دست نزدم. وقتی تمام شد، کریمخانی را نشاندم و برای خودش پخش کردم و او در تمام مدت، به پهنای صورتش اشک می‌ریخت.»
فناوری,به گفته ونگ چنلگو از مدیران ارشد ، این کمپانی تصمیم دارد سال آینده گوشی‌های هوشمند خود را با سیستم عامل اختصاصی HarmonyOS عرضه کند. دستگاه‌های مجهز به HarmonyOS تنها مختص چین نخواهد بود و به صورت جهانی عرضه می‌شوند. البته اندروید نیز همچنان کنار هوآوی باقی خواهد ماند. ونگ چنگلو در کنفرانس آخر این شرکت به طور رسمی اعلام کرد که سیستم‌عامل از ابتدای سال میلادی آینده مهمان گوشی‌های هوشمند هوآوی خواهد بود. او با تأکید بر اینکه HarmonyOS جایگزین اندروید نخواهد شد گفت: سیستم‌عامل اندروید همچنان گزینه محبوب هوآوی در میان سیستم‌عامل‌های فعلی است و به عنوان سیستم‌عامل بخش بزرگی از دستگاه‌های این شرکت باقی خواهد ماند. به گفته ونگ چنگلو HarmonyOS تنها به چین محدود نخواهد بود و انتشار آن به همراه گوشی‌های هوشمند به صورت بین‌المللی خواهد بود. سیستم‌عامل HarmonyOS به طور رسمی از ماه آگوست سال آینده میلادی به صورت متن‌باز در اختیار عموم قرار خواهد گرفت. این اعلام هوآوی را می‌توان پیرو اقدام قبلی این شرکت در زمینه طراحی و راه‌اندازی وب‌سایت اختصاصی کامپایلر ARK دانست. توسعه‌دهندگان با استفاده از کامپایلر جدید هوآوی می‌توانند فریم‌ورک‌ها و بار پردازشی اضافی موجود در نرم‌افزارهای اندرویدی را حذف کنند و با این کار سرعت اجرا و زمان پاسخ‌گویی به طرز محسوسی افزایش پیدا می‌کند. یکی دیگر از مدیران هوآوی در مصاحبه‌ای اعلام کرده بود HarmonyOS دارای کدی خلاصه‌تر و امن‌تر در مقایسه با اندروید است. طبق تحقیقات وب‌سایت Counterpoint این سیستم‌عامل با پشت سر گذاشتن Linux، به پنجمین سیستم‌عامل محبوب دستگاه‌های هوشمند تا قبل از پایان سال 2020 تبدیل خواهد شد. در حال حاضر سیستم‌عامل اندروید با در اختیار داشتن سهمی 39 درصدی، جایگاه اول پرکاربردترین سیستم‌عامل را به خود اختصاص داده است. ویندوز با سهم 35 درصدی در جایگاه دوم، iOS با سهم 13.87 درصدی در جایگاه سوم و macOS با سهم 5.92 درصدی در جایگاه چهارم قرار دارد. همچنین لینوکس با سهم 0.77 درصد در بازار جهانی سیستم عامل در جایگاه پنجم قرار گرفته است. سازگاری سیستم‌عامل HarmonyOS با پلتفرم‌های مختلف از جمله دستگاه‌های پوشیدنی، ابزارهای IoT و خانه هوشمند باعث شده این سیستم عامل پتانسیل بسیار بالایی را برای رشد و تبدیل شدن به یکی از پرکاربردترین سیستم‌عامل‌ها داشته باشد و با کسب سهم حداقل 2 درصدی با گذر از Linux، بتواند جایگاه پنجم را به خود اختصاص دهد.
حوادث,خانم دکتر جوان که از پیرمرد ثروتمند همسایه کینه به دل گرفته بود، در اقدامی عجیب با گرفتن وکالت فروش از پیرمرد همه اموال او را تصاحب کرد.   به گزارش رکنا، مدتی قبل زن جوانی به پلیس رفت و از سرقت لوازم خانه‌اش شکایت کرد و گفت: مرد جوانی وارد خانه ام شده و لوازم داخل خانه را به سرقت برده است.   با شکایت زن جوان به نام فرنگیس، دستور بازداشت مرد جوان صادر و او بازداشت شد. اما وی در تحقیقات منکر ادعای سرقت شد و گفت: آپارتمانی که فرنگیس مدعی است من از آن سرقت کرده ام متعلق به پدربزرگم است. از آنجایی که پدر بزرگم، کهولت سن دارد و به تنهایی نمی‌تواند زندگی کند، در خانه پدرم زندگی می‌کند.   او ادامه داد: هر چند وقت یکبار به خانه پدربزرگم سر می‌زدم و روز حادثه زمانی که به خانه او رفتم متوجه شدم که قفل در ورودی عوض شده است. با قفل‌ساز تماس گرفتم و از او برای باز کردن در کمک خواستم. از آنجایی که ماجرا مشکوک به نظر می‌رسید از ابتدای ورود قفل ساز شروع به فیلمبرداری کردم و زمانی که وارد خانه شدم، با صحنه عجیبی مواجه شدم. داخل خانه هیچ وسیله‌ای نبود و تمام وسایل به سرقت رفته بود.     با وجود ادعای حمید در خصوص اینکه خانه متعلق به پدر بزرگش است، اما فرنگیس مدعی بود که خانه متعلق به او است تحقیقات در این باره آغاز شد و در بررسی‌های صورت گرفته مشخص شد سند خانه هنوز به نام پدربزرگ حمید است، اما زن جوان به صورت وکالتی آن را خریداری کرده است.   از سویی در ادامه تحقیقات توسط قاضی مدرسی از شعبه ۴ دادیاری دادسرای ویژه سرقت؛ حمید بی‌گناه شناخته و آزاد شد. با آزادی حمید این‌بار پدر او به عنوان شاکی به دادسرا مراجعه و از فرنگیس به اتهام تصاحب اموال پدرش شکایت کرد.   در ادامه تحقیقات مشخص شد فرنگیس نه تنها خانه پیرمرد، بلکه چندین ملک دیگر او را که در منطقه دماوند بود نیز فروخته است. با توجه به مدارک به دست آمده به دستور دادیار شعبه چهارم دادسرای ویژه سرقت، فرنگیس که زمانی به عنوان شاکی قدم به دادسرا گذاشته بود این‌بار به عنوان متهم مورد تحقیق و بازجویی قرار گرفت.   زن جوان که خودش را تحصیلکرده و دارای مدرک دکترای حقوق معرفی کرد در نهایت لب به اعتراف گشود و گفت: این پیرمرد یکی از ثروتمندان منطقه ما است. او همسایه پدربزرگم است و از این طریق او را می‌شناختم. وقتی جوان بود با توجه به وضع مالی خوبی که داشت ما را خیلی تحقیر می‌کرد و همین مسأله باعث شده بود که از او کینه به دل بگیرم. بشدت با ما بدرفتاری می‌کرد، اما این سال‌های آخر با توجه به کهولت سن و پیری، کمی مهربان شده بود. من هم از این مهربانی‌اش استفاده کرده و کم کم به بهانه اینکه مرا یاد پدر بزرگم می‌اندازی، به او نزدیک شدم.   فرنگیس گفت: پیرمرد بعد از مدتی مدعی شد که می‌خواهد اموالش را بفروشد و من به او گفتم دکترای حقوق دارم و می‌توانم این کار را برایش انجام دهم. من وکالت فروش از او گرفتم تا آپارتمانش و املاک دماوند را به فروش برسانم و پول آن را به او بدهم. اما خیانت در امانت کردم و اموالش را فروختم و پولش را خودم برداشتم، به غیر از فروش اموال پیرمرد حدود دو میلیارد تومان نیز به بهانه اینکه کار‌های فروش املاک به پول نیاز دارد از او پول گرفتم. وسایل داخل خانه‌اش را هم خودم برداشتم و زمانی که متوجه شدم نوه‌اش برای سرکشی به آنجا رفته است به دروغ ادعای سرقت را مطرح کردم. از کاری که انجام دادم پشیمانم و حاضرم تمامی اموال را برگردانم.     در بررسی‌های صورت گرفته مشخص شد فرنگیس یک پیج اینستاگرامی با عنوان وکیل معتبر حقوقی تشکیل داده و حتی بازیگران مطرح زیادی از دنبال‌کننده‌های او بوده و در صفحات خودشان برای او تبلیغ می‌کرده‌اند.   فرنگیس حدود دو میلیارد تومان پول، آپارتمان و املاک دماوند و همچنین وسایل داخل خانه را به شاکی برگرداند، اما در ادامه خانواده شاکی مدعی شدند از آنجایی که مدارک شناسایی پدرشان به خاطر کهولت سن نزد آنهاست، چطور دفترخانه اقدام به دادن وکالت کرده است.   با این شکایت جدید تحقیقات ادامه یافت و مشخص شد که یکی از دفترخانه‌ها به صورت غیرقانونی این کار را انجام داده و بدین ترتیب سردفتر و یکی از کارمندان دفترخانه نیز به عنوان متهم در این ماجرا شناسایی شدند.   در ادامه تحقیقات مشخصات شد فرنگیس تمامی این کار‌ها را با همدستی مرد جوانی به نام آرش انجام داده است. بدین ترتیب آرش نیز در این پرونده بازداشت شد و تحقیقات در این خصوص ادامه دارد.
سیاسی,وزیر امور خارجه امشب در برنامه گفت وگوی ویژه خبری شبکه دوم سیمای جمهوری اسلامی ایران، حضور می‌یابد. به گزارش ایلنا، محمدجواد ظریف در برنامه گفت وگوی ویژه خبری شبکه دوم سیمای جمهوری اسلامی ایران، امشب ساعت ٢٢/۴٠ حضور خواهند یافت.
فرهنگی/هنری,رخشان بنی‌اعتماد به عنوان یکی از چند سینماگر ایرانی برای عضویت در آکادمی علوم و هنرهای سینمایی اسکار دعوت شد. به گزارش ایسنا،‌ آکادمی علوم و هنرهای سینمایی اسکار که اخیرا 774 عضو جدید این نهاد سینمایی را در شاخه‌ها و از کشورهای گوناگون منتشر کرده، نام رخشان بنی‌اعتماد کارگردان و فیلمنامه‌نویس ایرانی را نیز در فهرست دعوت شدگان در شاخه نویسندگی قرار داده است. لیلا حاتمی، گلشیفته فراهانی،‌ نازنین بنیادی، محمد رسول اف، هایده صفی یاری، محمدرضا دلپاک، بهمن قبادی، محسن موسوی و هنگامه پناهی نیز دیگر چهره‌های ایرانی هستند که امسال برای عضویت در آکادمی اسکار دعوت شده‌اند. با اضافه شدن 774 عضو جدید، مجموع تعداد اعضای آکادمی اسکار به بیش از 7 هزار نفر رسید. اعضای جدید دعوت‌شده برای عضویت در آکادمی اسکار از ۵۴ کشور جهان هستند و امسال ۳۹ درصد از دعوت‌شدگان را زنان تشکیل می‌دهند.
ورزشی,معاون حقوقی باشگاه پرسپولیس درباره استیناف خواهی باشگاه سپاهان در مورد رای کمیته انضباطی فدراسیون فوتبال درباره دیدار برگزار نشده این دو تیم، گفت: چنین موضوعی قانونی نیست و کاملا پیگیر این پرونده هستیم. به گزارش ایرنا «مهدی خواجوند» در خصوص اظهارات سرپرست باشگاه سپاهان مبنی بر استیناف خواهی بعد از اعلام رای دیدار این تیم با پرسپولیس گفت: در خصوص بازی سپاهان و پرسپولیس که قرار بود در اصفهان برگزار شود، باید بگویم که گزارش ناظر و داور بازی، بازیکنان، مربیان و مدیرعامل سپاهان وجود دارد. کمیته انضباطی هم به درستی و با مستندات، حکمی قانونی را صادر کرده که افکار عمومی هم از این رای قانع شده است. وی افزود: کمیته استیناف هم با توجه به مستندات موجود در پرونده تصمیم سختی برای اعلام رای ندارد. ما کاملا پیگیر این پرونده هستیم و از طرفی هم به اعضای محترم کمیته استیناف اعتماد کامل داریم که با نگاه حقوقی و به صورت قانونی رای را صادر خواهد کرد. خواجوند تصریح کرد: در مصاحبه‌ای که اخیرا از سوی سرپرست باشگاه سپاهان انجام شده، عنوان شده است که حاضر به انجام بازی در زمین بی‌طرف و یا بازی در ورزشگاه آزادی هستند. این حرف قطعا به دلیل عدم تسلط به مسائل حقوقی و نداشتن نگاه حقوقی مطرح شده و با حداقل اطلاعات حقوقی هم می‌توان متوجه شد که چنین موضوعی قانونی نیست. این اظهار نظر فاقد پشتوانه حقوقی و عوامانه است. چندی پیش کمیته انضباطی رای خود را درباره دیدار برگزار نشده سپاهان و پرسپولیس در هفته بیستم لیگ برتر فوتبال باشگاه‌های ایران، صادر و آن را سه بر صفر به سود سرخپوشان اعلام کرد. امروز منوچهر نیکفر، رییس هیات مدیره و سرپرست باشگاه سپاهان درباره دیدار حاشیه ساز تیم فوتبال این باشگاه با پرسپولیس در نیم فصل دوم اظهار داشت: امیدوارم دادگاه استیناف رای کمیته انضباطی را که به نفع پرسپولیس اعلام شد، برگرداند. دوست داریم در یک زمین بی‌طرف یا حتی ورزشگاه آزادی با پرسپولیس بازی کنیم. رای کمیته انضباطی به شرح زیر اعلام شد: «بر اساس رای اعلام شده ضمن بازنده اعلام کردن تیم سپاهان با نتیجه سه به صفر در بازی مقابل تیم پرسپولیس، باشگاه سپاهان به پرداخت مبلغ یک میلیارد و پانصد میلیون ریال جریمه نقدی محکوم شد.»
سلامت,اکثر افراد گمان می‌کنند که افزایش سن مادر می‌تواند باعث بالارفتن خطر ریسک ابتلا به انواع بیماری‌ها در نوزاد شود، اما تحقیقات جدید نشان داده است که سن پدر نیز می تواند موثر باشد. کارشناسان درجدیدترین تحقیقات خود دریافتند نوزادان پدرانی که سن آنها زیر ۲۵ یا بالای ۵۱ سال است با احتمال بیشتری به بیماری اوتیسم مبتلا می شوند. این تحقیق توسط مرکز پژوهش و درمان اوتیسم در بیمارستان مونت سینایی در شهر نیویورک انجام شده است که بیش از ۱۵ هزار کودک و نوجوان بریتانیایی از سنین ۴ تا ۱۶ سال مورد بررسی قرار گرفتند. اکثر والدین گمان می‌کنند که تنها افزایش سن مادر می‌تواند باعث بالارفتن خطر ریسک ابتلا به انواع بیماری‌ها در نوزاد شود، اما تحقیقات جدید نشان داده است که سن پدر نیز به همان میزان در ابتلای کودک به انواع بیماری‌ها موثر است.براساس پژوهش‌ها فرزندان مردانی که درسنین زیر ۲۵ سال یا بالای ۵۱ سال صاحب اولاد شده اند اغلب دچار مشکلاتی، چون مهارت‌های ارتباطی ضعیف از طیف اوتیسم خواهند بود. علاوه بر اختلال اوتیسم فرزندانی که پدران سالمند دارند به دلیل کاهش انرژی پدر برای همکاری در فعالیت‌های اجتماعی، تفریح و بازی با کودک دچار مشکلات رفتاری، انزوا طلبی، کاهش اعتماد به نفس و ناتوانی در انجام فعالیت‌های گروهی می‌شوند. این دسته از کودکان معمولاٌ به مادر خود وابسته می‌شوند و ممکن است در یادگیری مهارت‌های اجتماعی با مشکل مواجه شوند. دسته دیگر فرزندان متولد شده از پدران زیر ۲۵ سال نیز احتمال دارد با احتمال بالایی دچار اختلالات طیف اوتیسم شوند. این مطالعه نشان می‌دهد ساعت بیولوژیک بدن پدران همگام با سایر فاکتورهای ژنتیکی از جمله سن مادر، محل زیست، بیماری‌های زمینه‌ای مادر، نوع تغذیه، استرس و فشارهای عصبی، آلودگی‌ها و غیره در ابتلای نوزاد به بیماری اوتیسم موثر است. کارشناسان بهترین سن برای صاحب فرزند شدن آقایان را در بازه زمانی ۲۶ تا ۵۰ سالگی می‌دانند. بیماری اوتیسم از طیف اختلالات روانی است که باعث معلولیت ذهنی و در برخی موارد جسمی فرد می‌شود، افراد مبتلا به این بیماری دچار ناتوانی در برقراری ارتباط با دیگران، یادگیری مهارت‌ها و زندگی طبیعی هستند، همچنین باید در تمام طول عمر تحت نظارت پزشکی و درمان‌های اختصاصی قرار بگیرند. منبع: طبیب من
حوادث,بر اثر انفجار کپسول گاز پیک نیک در اشنویه 9 کارگر ساختمانی دچار سوختگی شدند. به گزارش خبرگزاری صدا و سیما، به گفته دکتر افشنگ رئیس شبکه بهداشت و درمان اشنویه در این حادثه 4تن به صورت سرپایی مداوا و 5 تن به علت سوختگی بالا به بیمارستان ارومیه انتقال داده شدند. مصدومان که کارگران ساختمانی بودند در داخل محل کار خود دچار سوختگی شده و ساختمان یک طبقه تخریب شد. علت این حادثه توسط کارشناسان آتش نشانی در دست بررسی است.
حوادث,رییس مرکز فوریت‌های پزشکی و اورژانس البرز گفت: 32 نفر در دو فقره تصادفی که صبح امروز در محور کرج- قزوین اتفاق افتاد، مصدوم شدند. مهرداد بابایی در گفت وگو با ایسنا اظهار کرد: حدود ساعت دو بامداد امروز دوشنبه 24 دی ماه شاهد واژگونی یک دستگاه اتوبوس در محور کرج – قروین( محدوده پل کردان) بودیم که بر اثر آن 20 نفر مصدوم شدند. وی ادامه داد: از مجموع مصدومان این حادثه 10 نفر به مراکز درمانی منتقل و بقیه در محل حادثه به صورت سرپایی درمان شدند. این مسئول با اشاره به وقوع حادثه دیگر توضیح داد: در تصادف دوم که باز هم در محور کرج – قزوین رخ داد چند خودرو با هم برخورد کردند که بر اثر آن 12 نفر مصدوم شدند. علت این تصادف‌ها توسط کارشناسان پلیس راه در دست بررسی است. رییس مرکز فوریت‌های پزشکی و اورژانس البرز گفت: خوشبختانه هیچ یک از این تصادفات فوتی نداشته و حال مصدومان هم خوب گزارش شده است.
فرهنگی/هنری,"- بر جلد تصویری از خانم « » نویسنده و مترجمِ صاحب‌سبک نشسته که از گفت و‌گویی خواندنی با او خبر می دهد و از سال‌های دور تا امروز گفته و طبعا از . صفحاتی نیز به زندگی و زمانۀ نقاشِ شهیرِ ایرانی اختصاص یافته است.   تیتر اصلی و این سخن خانم گلی امامی برگرفته از امید زنی است که تمام زندگی او با کتاب عجین بوده و می گوید:    او می توانسته برود اما نرفته و مانده چون و به این هم بسنده نمی کند و می افزاید:    دربارۀ پروانۀ اعتمادی کسان بسیاری نوشته‌اند اما در آن میان نوشتۀ فیلم‌ساز و البته یادگار شایستۀ از جنس دیگری است:     وقتی «تجربه »هم زمان با کنسرت منتشر شده باشد و بدانی مجله در موسیقی حرفه‌ای است باید انتظار داشت دربارۀ همایون شجریان هم بنویسد اما او پیداست این روزها جز به کنسرت به امر دیگری نمی‌اندیشد. منتها کنسرت، یگانه بهانه نیست و آلبوم « » با آواز او هم انگیزۀ موجهی است برای گفت‌و‌گو با و اگر شما هم تعجب کرده‌اید که چرا از عکس همایون بر روی جلد آلبوم استفاده نشده پاسخ رامین صدیقی می‌تواند قابل تأمل باشد:     مجلۀ تجربه در 160 صفحه منتشر می‌شود و اگر برای محاسبۀ حجم لغات 20 صفحه را بابت عکس و تیتر و احیانا آگهی کسر کنیم و هر صفحه را هزار کلمه درنظر بگیریم و بدانیم هیچ یک از مطالب هم برگرفته از سایت‌ها و خبرگزاری‌ها نیست با 140 هزار کلمه رو به رو می‌شویم و آن گاه تصدیق خواهید کرد که 60 هزار تومان بابت 140 هزار کلمه نه تنها زیاد نیست که به نسبت ارزش کالا کمتر است و تنها اگر سلیقه تان با سلیقۀ بخش کتاب مجله جور باشد در همین فقره جبران می‌شود چون راهنمای خوبی است برای این که بدانیم چه کتابی بخریم.     کما این که نویسندۀ این سطور جذب معرفی این کتاب شد:« شهروندان خوب نباید بترسند». و همین را می‌خواهد بخرد. چرا که اولین رمان "" ست دربارۀ روزهای سیاه حضور اتحاد شوروی در اوکراین در حالی که این روزها حضور روسیۀ در اوکراین و به قول وزیر خارجه‌اش که به تهران آمد آنان 4 ماهه می‌شود.   اینها تنها تورّقی بود وگرنه اگر قرار بر معرفی باشد مگر می توان از همۀ بخش ها گفت و مثلا باید از فصل ادبیات یاد کرد و گفت‌و‌گو با سنان آنطون نویسندۀ عراقی دربارۀ کارنامۀ ادبی او و البته پرونده‌ای دربارۀ کتاب با   گفت‌و‌گو با مترجم آن که مخاطب و از جمله نویسندۀ این سطور را به خواندن آن شایق کرده است و باید که «بندها» را هم خواند.    تجربه، دست پخت تیمی حرفه ای است به کارگردانیِ که در یادداشت مدیر‌مسؤول از یاد فقید غفلت نکرده و اگر به دکتر نپرداخته از آن روست ادیبی که بیش از سه دهه را دور از ایران و با یاد میهن سپری کرد (و قرار است پیکر او دربارگاه امام هشتم آرام گیرد) درست هنگامی درگذشت که مجله، نهایی شده بود و می‌توان حدس زد در شمارۀ دهم به تفصیل به او بپردازد هم از زبان و قلم دیگران و هم احتمالا به قلم خود مهدوی دامغانی."
فرهنگی/هنری,جشنواره فیلم ساندنس فهرست داوران خود را اعلام کرد و‌ پیمان معادی یکی از سه داور بخش مسابقه فیلم های بلند آمریکایی است. به گزارش از کانال سینه ایران ؛ خانم چلسی بارنارد تهیه کننده و خانم ماریل هلر کارگردان، فیلمنامه نویس و تهیه کننده دیگر داوران این بخش خواهند بود. سی و‌ هفتمین جشنواره فیلم ساندنس از ۳۰ دی تا ۱۰ بهمن/۲۰ تا ۳۰ ژانویه به صورت آن لاین برگزار خواهد شد.
فناوری,دسترسی‌هایی که هنگام نصب برنامه‌ها در اختیار برنامه‌نویسان قرار می‌دهید، می‌تواند موجب سوءاستفاده شود و با در اختیار داشتن اطلاعاتی از جمله فهرست مخاطبان و تصاویر دوربین، مسائل نقض حریم امنیتی ایجاد کند، بنابراین لازم است پیش از نصب اپلیکیشن‌ها، بررسی کرده و ببینید به چه دسترسی‌هایی نیاز دارید. به گزارش ایسنا، بسیاری از افراد خصوصا هنگام نصب بازی‌ها نمی‌دانند که چه دسترسی‌هایی در اختیار برنامه‌نویسان قرار داده و این کار را به راحتی انجام می‌دهند. حتی خود برنامه‌نویسان گاهی دسترسی‌ها و درپشتی‌هایی برای خود باز می‌کنند و اجازه را هم رسما از شما می‌گیرند. بنابراین زمانی که یک نرم‌افزار را بدون خواندن نصب می‌کنید و ممکن است مسائل امنیتی و نقض حریم شخصی برایتان پیش بیاید. همان‌طور که پلیس فتا هم بارها هشدار داده، اپلیکیشن‌ها با استفاده از موضوع دسترسی می‌توانند به بخش‌های مختلف سیستم عامل دسترسی پیدا کنند. این دسترسی می‌تواند به فهرست مخاطبان، تصاویر دوربین و غیره باشد. البته در نسخه‌های جدید اندروید، این مشکلات برطرف شده و امکاناتی را برای کاربران جهت کنترل دسترسی برنامه‌ها فراهم شده است. غیرفعال کردن دسترسی‌های برنامه‌ها می‌تواند تاثیر زیادی در حفظ امنیت گوشی داشته باشد. بنابراین همواره به دسترسی اپلیکیشن‌ها توجه داشته باشید و بررسی کنید این دسترسی‌ها در راستای خدماتی است که اپلیکیشن ارائه می‌دهد یا ارتباطی به زمینه کاری اپلیکیشن ندارد. البته هنگام نصب اپلیکیشن، برای دسترسی‌ها همواره از کاربر اجازه گرفته می‌شود ولی بعد از نصب هم می توانید با مراجعه به بخش تنظیمات، این دسترسی‌ها را تغییر دهید. جهت انجام این کار می‌توانید به دو روش اقدام کنید؛ در روش اول، برای انجام این کار، ابتدا به قسمت تنظیمات (setting) گوشی رفته و قسمت apps را انتخاب کنید. سپس گزینه app permissions را انتخاب کنید. در صفحه‌ بازشده دسترسی‌ها را به صورت دسته‌بندی‌شده مشاهده خواهید کرد. در نهایت می‌توانید دسترسی برنامه‌ها را قطع کرده و یا دوباره به آن‌ها دسترسی بدهید. در روش دوم، جهت مشاهده این‌که اپلیکیشن مورد نظر شما چه دسترسی‌های دارند، از قسمت Apps and Notifications به Apps مراجعه کرده و بعد از انتخاب اپلکیشن مورد نظر، قسمت permissions را انتخاب کنید. در این قسمت دسترسی‌های اپلیکیشن مورد نظر نشان داده می‌شود و با انتخاب آیکون کنار هر دسترسی می‌توانید وضعیت آن را تغییر دهید. در این باره گلمر بحری - متخصص در حوزه امنیت فناوری اطلاعات-، هشداد داده بود: برخی از دسترسی‌هایی که از کاربران گرفته می‌شود، به دلیل نخواندن و کوتاهی کاربر است وگرنه این حق به دلیل متن باز بودن اندروید برای هر کسی که بخواهد در اندروید برنامه‌ای بنویسد، وجود دارد. کاربران باید یاد بگیرند وقتی می‌خواهند از یک محصول استفاده کنند، اطلاعاتی که هنگام نصب نرم‌افزار به آن‌ها داده می‌شود را به جای رد کردن، مطالعه کنند. وی با بیان این‌که در زمان نصب هر نرم‌افزاری در اندروید، به شما توضیح داده می‌شود که چه دسترسی‌هایی با نصب این نرم‌افزار به توسعه‌دهندگان آن نرم‌افزار می‌دهید، گفته بود: یک نرم‌افزار می‌تواند دسترسی انجام هر نوع کاری را بخواهد. بسیاری از نرم‌افزارها و محصولات خارجی دیگر هم چنین دسترسی‌هایی را از جمله دسترسی به پیامک‌ها و یا دوربین از شما می‌گیرند. بحری با بیان این‌که کاربر مختار است در صورت عدم تمایل به در اختیار گذاشتن دسترسی‌هایی که نرم‌افزار طلب می‌کند آن را نصب نکند، خاطرنشان کرده بود: شما می‌توانید اگر احساس کردید نمی‌خواهید این دسترسی‌ها را در اختیار نرم‌افزار قرار دهید، در تنظیمات خود این دسترسی را ببندید و یا در نهایت اگر در تنظیمات اجازه نصب به شما داده نشد، نرم‌افزار را نصب نکنید.
ورزشی,ستاره آرژانتینی بارسلونا بعد از پیروزی برابر لیون به ستایش از کریستیانو رونالدو به خاطر درخشش در دیدار برابر اتلتیکو مادرید پرداخت. به گزارش ایسنا و به نقل از اسکای اسپورت، لیونل مسی در دیدار برابر لئون در دور برگشت یک هشتم نهایی لیگ قهرمانان اروپا درخشید. او در این دیدار که با پیروزی ۵ بر یک آبی اناری‌ها به پایان رسید توانست دو گل به ثمر رساند و دو پاس گل هم بدهد. مسی بعد از بازی به ستایش از کریستیانو رونالدو پرداخت و گفت: رونالدو شب جادویی را رقم زد و توانست زمینه ساز صعود تیمش باشد. فکر می‌کردم که اتلتیکو مادرید بهتر از این ظاهر شود. یوونتوس و رونالدو خیره کننده بودند. یوونتوس تیم قدرتمندی نشان می‌دهد. او درباره پیروزی برابر لیون گفت: وقتی بازی دو بر یک شد شرایط برای ما سخت شد اما خوشبختانه خیلی زود به بازی برگشتیم. از همان ابتدا توپ و میدان را در اختیار داشتیم و با شایستگی به این پیروزی دست پیدا کردیم. امیدوارم که در بازی‌های بعدی بهتر ظاهر شویم. مسی درباره این سوال که دوست دارد تیمش در دور بعد با چه تیمی بازی کند، گفت: در دور بعد تیم‌های قدرتمندی مثل یوونتوس، لیورپول، منچستر سیتی و آژاکس حضور دارند. برای ما فرقی نمی‌کند که با چه تیمی بازی کنیم. همه تیم‌ها آماده هستند.
ورزشی,مسؤول منطقه غرب اصفهان اورژانس دانشگاه علوم پزشکی اصفهان از مصدوم شدن 150 هوادار پس از دیدار تیم‌های سپاهان و پرسپولیس خبرداد. به گزارش خبرگزاری فارس از اصفهان، پس از آن‌که دیدار جنجالی تیم‌های سپاهان و پرسپولیس با حواشی زیادی به پایان رسید، التهاب میان هواداران دو تیم قوت گرفت و این درگیری‌ها باعث بروز خساراتی نیز شده است. بر اساس اعلام مسؤول منطقه غرب اصفهان اورژانس دانشگاه علوم پزشکی اصفهان تعداد 150 نفر از هواداران دوتیم مجروح شده‌اند که از این بین 30 نفر آن‌ها به بیمارستان اعزام شده و بقیه به صورت سرپایی درمان شدند. همچنین تعداد 15 نفر از نیروهای یگان ویژه نیز در جریان درگیری‌های برخی تماشاگرنما مصدوم شدند. به تعدادی از خودروهای پارک شده در پارکینگ ورزشگاه نقش‌جهان از جمله خودرو برخی خبرنگاران نیز آسیب‌های جدی وارد شده بود. برخی از هواداران و خبرنگارانی هم که وسیله نقلیه شخصی نداشتند به وسیله اتوبوس‌های یگان ویژه از ورزشگاه خارج شدند.
فناوری,آمار و ارقام منتشر شده، از عملکرد خوب هوآوی در بازار جهانی فروش گوشی‌های هوشمند 5G خبر می‌دهند. هوآوی با فروش بیش از ۱۵ میلیون دستگاه گوشی هوشمند مجهز به فناوری ارتباطی 5G در سه ماهه اول سال ۲۰۲۰ میلادی یعنی در ماه‌های‌ ژانویه، فوریه و مارس موفق شده سهم ۳۳.۲ درصدی از بازار جهانی دستگاه‌های الکترونیکی همراه مجهز به این فناوری ارتباطی مدرن را به خود اختصاص دهد. مسئولان این شرکت در کنفرانس جهانی Huawei Analyst Conference 2020 با بیان این آمار و ارقام، به عملکرد خوب خود در بازار رو به رشد گوشی‌های هوشمند 5G اشاره کردند. در کشور چین سهم هوآوی از بازار فروش برابر با ۵۵.۴ درصد اعلام شده است. با این تفاسیر، هوآوی موفق شده لقب پرفروش‌ترین برند فعال در بازار فروش گوشی‌های 5G در چین را به خود اختصاص دهد. تا به اینجای کار ۲۰ مدل گوشی هوشمند مجهز به فناوری ارتباطی نسل پنجم با قیمت پایه ۳۰۰ دلار در لیست فروش محصولات هواوی قرار گرفته است. در حالی که بر اساس گزارش ماه آوریل موسسه تحلیلگر Counterpoint، فروش گوشی‌های هوشمند در کشور چین در مقایسه با سال گذشته، ۲۲ درصد کاهش یافته و در سه ماهه اول سال ۲۰۲۰ میلادی هم میزان فروش گوشی‌های هوشمند در مقایسه با سه ماهه قبل از آن ۲۴ درصد کاهش داشته است. کاهش فروشی که دلیل اصلی آن را می‌توان شیوع ویروس کوید ۱۹ در ابعاد جهانی دانست. در خصوص گوشی‌های هوشمند 5G شاهد روند متفاوتی هستیم. میزان فروش گوشی‌های هوشمند مجهز به فناوری ارتباطی نسل پنجم، در سه ماهه اول سال ۲۰۲۰ میلادی، نسبت به سه ماهه پیش از آن، ۱۵ درصد افزایش یافته است. البته باید توجه داشت که گوشی‌های هوشمند مجهز به 5G مدت زیادی نیست که به بازار عرضه شده‌اند. به همین دلیل افزایش میزان فروش آن‌ها تا حدودی طبیعی است. Counterpoint مدعی شده از مجموع فروش گوشی‌های هوشمند 5G در سه ماهه اول سال ۲۰۲۰ میلادی، هوآوی موفق شده بیش از نیمی از مجموع عرضه در این بازار، در بازه زمانی یادشده را به خود اختصاص دهد. گوشی‌های هوشمند 5G نظیر Huawei Mate 30 با استقبال چشمگیر و درخواست‌های خرید قابل توجه در بازاری نظیر چین مواجه شدند. مشتاقان این گوشی‌های هوشمند با تمرکز روی قابلیت ارتباطی 5G می‌خواهند محصولی را خریداری کنند که در سال‌های پیش رو، امکان استفاده از فناوری‌های ارتباطی پیشرفته را برای آن‌ها فراهم کند. اگرچه شیوع کوید ۱۹ روی اجرای طرح‌های توسعه زیرساخت‌های ارتباطی و بهره‌برداری از 5G در کشورهای مختلف تاثیر منفی گذاشته اما همچنان کاربران ترجیح می‌دهند گوشی‌های هوشمند مدرن را با پیشرفته‌ترین قابلیت‌های ارتباطی را در اختیار داشته باشند. تحلیلگران معتقدند گوشی‌های هوشمند 5G می‌توانند به احیای بازار کمک کنند. بر اساس گزارش ماه ژانویه شرکت تحلیلگر گارتنر، قابلیت ارتباطی 5G می‌تواند میزان فروش گوشی‌های هوشمند در سال ۲۰۲۰ میلادی را تا ۳ درصد افزایش دهد و در نتیجه شرکت‌های تولیدکننده تا حدودی از عملکرد نه‌چندان خوب فروش در سال ۲۰۱۹ میلادی فاصله بگیرند. از سویی دیگر، تحقیقات منتشر شده توسط Counterpoint در ماه جاری میلادی حکایت از آن دارد که سهم گوشی‌های هوشمند 5G از بازار در سه ماهه اول ۲۰۲۰ میلادی به ۸ درصد رسیده، سهم این محصولات از بازار در سه ماهه چهارم ۲۰۱۹ میلادی، یک درصد بوده است. با این روند، انتظار می‌رود در نیمه دوم سال ۲۰۲۰ میلادی شاهد احیای هرچه بیشتر بازار باشیم. مجموع فروش گوشی‌های هوشمند هوآوی در سه ماهه اول سال ۲۰۲۰ میلادی، ۴۹ میلیون دستگاه بوده و با این میزان فروش، سهم هوآوی از بازار جهانی فروش گوشی‌های هوشمند، ۱۷.۸ درصد خواهد بود. علی‌رغم محدودیت‌های اعمال شده در روابط تجاری بین چین و آمریکا، هوآوی موفق شده همچنان موقعیت خود را در جایگاه دوم برندهای پیشتاز بازار فروش گوشی‌های هوشمند تثبیت کند.
سیاسی,در پی تذکر نماینده بافق و مهریز در مجلس شورای اسلامی دقایقی جو مجلس متشنج شد. به گزارش ایسنا، در جلسه علنی صبح امروز (سه‌شنبه) و در جریان بررسی تبصره ۶ لایحه بودجه ۱۴۰۰ در بخش هزینه‌ای، محمدرضا صباغیان نماینده بافق و مهریز که به عنوان مخالف پیشنهادی قصد صحبت داشت در ابتدا خواستار بیان تذکری شد. محمدباقر قالیباف رییس مجلس شورای اسلامی به او گفت که این موضوع تبدیل به رویه‌ای شده است که نمایندگان در ابتدای صحبت‌های خود یک تذکر را بیان می‌کنند و از صباغیان خواست که توضیحاتش را در بیان مخالف پیشنهاد بیان کند. در واکنش، صباغیان خطاب به قالیباف اظهار کرد: آقای قالیباف بگذارید حرفم را بزنم یک رویه‌ای ایجاد کرده‌ایم که پیشنهاد دهنده باید در جایگاه هیات رییسه حاضر شده و نامش را بنویسد و به شما بگوید تا اجازه طرح پیشنهاد را بدهید. این ذلت و خواری نمایندگان است که باید به شما التماس کنند. وی ادامه داد: از طرف دیگر یک رویه‌ای ایجاد کرده‌اید که پیشنهاد نمایندگان را از سیستم حذف می‌کنید این مجلس دفعه اولی نیست که در آن بودجه بررسی می‌شود، آقای قالیباف اینجا مجلس است و پادگان نظامی نیست همه ما نماینده مردم هستیم، شما هم نماینده مجلس هستید و نماینده برتر نیستید، همه باید به وظایف نمایندگی‌مان عمل کنیم. نماینده بافق و مهریز در مجلس شورای اسلامی ادامه داد: آقای قالیباف شما در مجلس یک حزب تشکیل داده‌اید که کسی نمی‌تواند حرف بزند، یک فراکسیون برای خود تشکیل داده‌اید آیین‌نامه هم به درستی اجرا نمی‌شود شما یک نماینده مثل سایر نمایندگان هستید باید اجازه دهید که ما صحبت کنیم شما فقط مجری مجلس شورای اسلامی هستید. صباغیان با فریاد صحبت‌هایش را بیان می‌کرد که همین فریادها و جمع شدن تعدادی از نمایندگان دور صندلی او برای دقایقی جو مجلس را متشنج کرده بود، به گونه‌ای که تعدادی از نمایندگان در واکنش به صحبت‌های او با صدای بلند اعتراض می‌کردند. امیرآبادی عضو هیات رییسه مجلس شورای اسلامی از نمایندگانی که اطراف صباغیان جمع شده بودند خواست که او را به آرامش دعوت کنند. صباغیان در ادامه‌ صحبت‌هایش اظهار کرد: هیات رییسه حق حذف هیچ پیشنهادی را ندارد و باید طبق آیین‌نامه عمل کند اگر مشکل در تعداد زیاد پیشنهاد است تدبیری بیندیشید نه این‌که آنها را حذف کنید. انتظار ما از رییس مجلس شورای اسلامی اجرای آیین‌نامه است. محمد باقر قالیباف رییس مجلس شورای اسلامی در پاسخ به تذکر صباغیان گفت: در ابتدا از همه نمایندگان می‌خواهم که اجازه دهند آقای صباغیان صحبت‌هایش را مطرح کند اشکالاتی به حرف ایشان وجود داشت که خود مجلس به آن عکس‌العمل نشان داد اما در عمل درخواست من این است که همیشه اجازه دهید حرف مخالف شنیده شود. وی ادامه داد: البته آقای صباغیان هم باید قانون را رعایت کنند، ایشان قرار بود در مقام مخالف صحبت کنند اما تذکری بیان کرد که این خلاف آیین‌نامه است. درباره محتویات صحبت‌های ایشان چون خطاب به شخص بنده بود حرفی نمی‌زنم و تذکر هفتاد و پنجی هم نمی‌دهم. بعد از صحبت‌های صباغیان، تعداد دیگری از نمایندگان به عنوان تذکر و یا در ابتدای صحبت‌هایشان به عنوان پیشنهاد دهنده مخالف و موافق از عملکرد قالیباف در مجلس شورای اسلامی دفاع کردند. وقتی که مجددا صباغیان قصد طرح بیان پیشنهادی را داشت تعدادی از نمایندگان در واکنش با دو دو کردن مخالفت خود را با حرف‌های پیشین او نشان دادند. قبل از صباغیان، خلیل بهروزی‌فر نماینده فومن در تذکری از حذف پیشنهادات نمایندگان در سامانه انتقاد کرد که در پاسخ به آن قالیباف اظهار کرد: طرح تمامی پیشنهادات نمایندگان در جلسه علنی امکان پذیر نیست و معاونت قوانین درباره وارد بودن یا نبودن اظهار نظر کرده که در سیستم ثبت شده است. به گزارش ایسنا، موضوع حذف پیشنهادات از سامانه به جلسه روز گذشته برمی‌گردد که طبق تصمیم هیات رییسه معاونت قوانین پیشنهاداتی که خلاف برنامه ششم توسعه است را از سامانه حذف کرده است چون طبق آیین‌نامه مجلس شورای اسلامی نمایندگان اجازه طرح پیشنهاداتی را ندارند که مغایر با آیین‌نامه است.
فناوری,عصرخبر
حوادث,روزنامه اعتماد،حاشیه های دیروز دادگاه قاتل ستایش را منتشر کرده است. در این گزارش آمده است: زن و شوهر پشت در چوبي قهوه‌اي رنگ شعبه هفتم دادگاه كيفري يك ايستاده‌اند و منتظرند تا هر چه زودتر جلسه تمام شود و پسرشان در را باز كند و بيرون بيايد. هر از گاهي منشي شعبه يا يكي از ارباب‌رجوع‌ها در را باز مي‌كند و مرد تا نيمه خم مي‌شود تا چهره پسرش را از لاي در ببيند كه چگونه روي صندلي فلزي قهوه‌اي رنگ نشسته و بي‌آنكه حرف بزند فقط همه‌چيز را تماشا مي‌كند.  مادر امير (قاتل ستايش) همان چادر مشكي براقي را پوشيده كه يك هفته بعد از حادثه در گفت‌وگوي تصويري‌اش با يكي از خبرگزاري‌ها پوشيده بود. حالا كه يك سال و خرده‌اي از حادثه مي‌گذرد باز هم همان اشك‌ها و همان حرف‌ها. مادر مي‌گويد: « اين دستبندهاي آهني كه به دست‌هايش بسته‌اند را مي‌بينيد؟ پلاستيكي‌اش را توي خانه داشت و باهاش دزد و پليس بازي مي‌كرد» اشك ميان چشم‌هايش حلقه مي‌زند و نفسش چند ثانيه بيرون نمي‌آيد. پدر امير صورت همسرش را تماشا مي‌كند؛ زن چادر مشكي‌اش را روي صورتش مي‌كشد و بي‌صدا شانه‌هايش مي‌لرزد. ميان هق‌هق‌ها چادر مشكي را كنار مي‌زند با صداي گرفته ادامه مي‌دهد: «فقط اعدامش نكنن، همين» مرد اين جمله را كه مي‌شنود سرش را به ديوار پشت سرش مي‌چسباند و به ديوار روبه رو خيره مي‌شود.  كت و شلوار يك دست سورمه‌اي پوشيده. « ١٧ سالش تموم شده رفته تو ١٨ سال. تو كانون اجازه نمي‌دن برم ببينمش و باهاش از نزديك حرف بزنيم. ما اين طرف (دستش را به نشانه دوردست‌ها بالا مي‌برد) او، آن طرف» اين را مي‌گويد و دست به موهاي جوگندمي‌اش مي‌كشد و به زمين خيره مي‌شود. دستش را در هوا تاب مي‌دهد و ادامه مي‌دهد: « البته! چقدر باهاش حرف بزنم؟ مددكار كانون هر روز داره باهاش حرف مي‌زنه... » ميان حرف‌هايش در شعبه هشتم باز مي‌شود و اول مامور و بعد امير بيرون مي‌آيد. امير بلوز آبي زندان را همراه با شلوار پارچه‌اي مشكي پوشيده و بي‌آنكه سرش را بالا بياورد و به كسي نگاه كند جلوي در مي‌ايستد تا مامور دستبند را به دست‌هايش ببندد. مادر با حسرت پسرش را تماشا مي‌كند و از دور دست‌هايش را به نشانه آغوش برايش باز مي‌كند. نگاه‌هاي سنگين همسرش اجازه بلند گريه كردن را به او نمي‌دهد.  مامور امير را با خودش مي‌برد و همزمان مادر و پدر ستايش و وكيلش از داخل شعبه بيرون مي‌آيند. مادر ستايش نگاه‌هاي ملتمسانه مادر امير را با چشم‌هاي سرد و خالي جواب مي‌دهد و با همسرش سراغ وكيل‌شان مي‌روند. پدر امير مي‌گويد: «راه‌مان نمي‌دهند؛ هزار بار رفتيم و پرسيده‌ايم چقدر ديه مي‌خواهند؟ اما مي‌گويند فقط قصاص» وكيل ستايش ميان صحبت‌هايش با پدر و مادرمقتول مي‌گويد: «فرض را بر اين بگيريم كه شما رضايت بدهيد.» مادر ستايش به وكيل اجازه نمي‌دهد تا جمله‌اش را تمام كند و مي‌گويد «فقط قصاص؛ ما رضايت نمي‌دهيم.» عسگر قاسمي‌آقباش، وكيل خانواده ستايش درباره جلسه دادگاهي كه ديروز برگزار شد به «اعتماد» گفت: اين جلسه دادگاه براي رسيدگي به ميزان ارش البكاره و مهرالمثلي است كه بايد به عنوان خسارت به خانواده ستايش تعلق بگيرد. مبلغي كه خانواده قاتل بايد براي مهرالمثل پرداخت كنند بر اساس ميزان مبلغ مهريه‌اي است كه در آن خانواده براي دختران در نظر گرفته مي‌شود. مثلا ما مي‌پرسيم كه دختر عموهاي ستايش هنگام ازدواج چقدر مهريه گرفته‌اند و ما بر اساس آن مهرالمثل را مشخص مي‌كنيم. در مورد مبلغ ارش‌البكاره هم معمولا به اندازه ديه نفس است اما باز هم در هر پرونده به صورت جداگانه بررسي مي‌شود. قاضي رحماني كه به جلسه ديروز دادگاه رسيدگي كرد به «اعتماد» گفت: بحث‌هاي حقوقي محكوميت قطعي شده است. اما در اين جلسه ميزان خسارتي كه خانواده قاتل براي آسيب زدن به مقتول كه به صورت ارش‌‌البكاره و مهرالمثل است بايد پرداخت كنند، مطرح مي‌شود. قرار است ميزان مبالغ اين خسارت‌ها توسط كارشناس‌ها در ماه‌هاي آينده مشخص شود. پيش از اين متهم در شعبه هفتم دادگاه كيفري يك استان تهران محاكمه و به يك‌بار قصاص به جرم قتل، يك‌بار اعدام به جرم تجاوز به عنف و پرداخت ديه به جرم جنايت بر ميت محكوم شد. حكم صادره در ديوان عالي كشور مهر تاييد خورده و در انتظار تاييد رييس قوه قضاييه بود كه اولياي دم دريافت ارش‌البكاره و مهرالمثل را مطرح كردند.
حوادث,"یکی از آتش‌نشانان ایستگاه ۶۳ آتش‌نشانی تهران در جریان اطفای حریق به شهادت رسید. به گزارش تسنیم؛ ساعاتی قبل ""سید احسان جامعی"" آتش‌نشانان فداکار ایستگاه 63 آتش‌نشانی تهران در جریان عملیات اطفای حریق به شهادت رسید. سید جلال ملکی؛ سخنگوی آتش‌نشانی تهران با اعلام این خبر به تسنیم گفت: این آتش‌نشان برای اطفای حریق سوله مسقف 300 متری واقع در جاده خاوران (شهرک صنعتی بهارستان) که عصر امروز دچار حریق شد، به محل حادثه اعزام شده که به هنگام جابه‌جایی تجهیزات بر اثر برخورد نردبان با برق فشار‌قوی دچار برق گرفتگی شدید شد و متاسفانه پس از انتقال به بیمارستان به علت شدت جراحات وارده به شهادت رسید."
ورزشی,تیم ملی فوتبال ایران با برتری دو بر یک مقابل قطر در دیداری تدارکاتی با روحیه ای بالا به استقبال جام ملت های آسیا رفت. به گزارش ایرنا؛ تیم ملی فوتبال ایران در آخرین دیدار تدارکاتی خود پیش از آغاز جام ملت های آسیا به مصاف قطر رفت و با برتری دو بر یک زمین را ترک کرد. این دیدار در ورزشگاه خلیفه شهر «دوحه» و با درخواست کادر فنی هر دو تیم، پشت درهای بسته برگزار شد.
سلامت,باشگاه خبرنگاران نوشت: فوبیا یکی از شایع‌ترین اختلال‌های روانی است که بعضی از انواع آن رایج و برخی دیگر نادر هستند.   فوبیا به معنی ترس یا اضطراب شدید نسبت به یک موقعیت خاص است به طوری که فرد تمام تلاش خود را به کار می‌گیرد تا از آن موقعیت هراس آور دوری کند و این اجتناب عملکرد اجتماعی، شغلی و سایر جنبه‌های زندگی فرد را مختل می‌کند.   اکثر افراد مبتلا به فوبیا قادر نیستند دلیل مشخص برای شروع آن را به یاد آورند، ولی گفته می‌شود فوبیا معمولا بعد از این موارد آغاز می‌شود: اتفاق افتادن یک رویداد تروماتیک، مشاهده‌ی فردی که دچار رویداد تروماتیک شده، یک حمله‌ی وحشت غیرمنتظره در مکانی که بعدا به موقعیت فوبیازا تبدیل می‌شود و خواندن اخبار منفی درباره موضوعی خاص. نسبت زنان مبتلا به مردان، تقریبا ۲ به ۱ است؛ هرچند میزان شیوع بسته به نوع فوبیک تفاوت دارد.   در ادامه با چند مورد از عجیب‌ترین ترس‌های جهان آشنا می‌شوید که احتمالا باعث تعجب یا خنده‌یتان خواهد شد.     کرونوفوبیا (chronophobia) نوعی اختلال اضطرابی است که فرد از زمان می‌ترسد. این فوبیا شامل هراس غیرمنطقی از گذشت زمان و داشتن محدودیت در زمان است. زمان یک عنصر مهم در زندگی انسان هاست. گذر زمان باعث می‌شود پیر شویم و به میرا بودن خود فکر کنیم. برخی افراد به دلیل محدود بودن ظرف زندگی، نگران این هستند که مبادا از زمان به درستی استفاده نکنند و وقت خود را هدر دهند.   در افراد مبتلا به کرونوفوبیا این نگرانی بسیار شدید است به طوری که حتی شنیدن صدای تیک تاک ساعت حالشان را بد می‌کند. کرونوفوبیا در افراد سالخورده، زندانیان و بیماران لاعلاج شیوع بیشتری دارد؛ همچنین کسانی که ضربه‌ی روحی سختی را تجربه کرده اند مستعد ابتلا به این فوبیای خاص هستند. پیشگیری از کرونوفوبیا دشوار است؛ زیرا معمولا به دلیل موقعیت‌هایی به وجود می‌آید که غیرقابل کنترل هستند.     گاموفوبیا (gamophobia) از ترکیب دو واژه‌ی gamos و phobia تشکیل شده است که گاموس در زبان یونانی به معنی ازدواج و فوبیا هم به معنای ترس است. برخلاف آنچه به نظر می‌رسد، فرد مبتلا به گاموفوبیا می‌تواند رابطه‌ی طولانی و شادی را تجربه کند و مشکل اصلی آن‌ها ترس از ازدواج است. گاموفوبیا یک نوع اضطراب اجتماعی است؛ بنابراین هسته‌ی اصلی آن توسط جامعه شکل می‌گیرد. زنان و مردان به گونه‌ای متفاوت تحت تاثیر این ترس قرار می‌گیرند و دلیل آن را می‌توان به نحوه‌ی درک متفاوت جامعه از نقش زن و مرد در ازدواج نسبت داد.   در مردان تداوم گاموفوبیا ممکن است تحت تاثیر انتظارات جامعه از آن‌ها به عنوان فرد تامین کننده باشد و این فشار معمولا از طرف جامعه تحمیل می‌شود و شریک زندگی در این ترس نقش چندانی ندارد. یکی دیگر از دلایل گاموفوبیا ناشی از ضربه‌های روحی است که فرد در گذشته تجربه کرده و این مورد در زنان بیشتر از مردان دیده می‌شود.   بخش قابل توجهی از جمعیت را فرزندان طلاق تشکیل می‌دهند و بودن در این موقعیت می‌تواند آسیب‌های زیادی به همراه داشته باشد. این طبیعی است که افراد به ویژه کسانی که پدر و مادرشان از هم جدا شده‌اند، نسبت به ازدواج و متعهد شدن با احتیاط عمل کنند، ولی زمانی می‌توانیم بگوییم دچار گاموفوبیا شده‌ایم که این احتیاط به اضطراب و ترس شدید تبدیل می‌شود.     برای بیشتر مردم، خیره شدن به آسمان و مشاهده‌ی ستاره‌ها آرام‌بخش است؛ با این حال همه‌ی افراد چنین حسی را تجربه نمی‌کنند و حتی ممکن است احساس حمله، تپش قلب، سرگیجه و وحشت داشته باشند. اگر با این احساسات آشنا هستید، احتمالا از آستروفوبیا (astrophobia) رنج می‌برید. آستروفوبیا شامل ترس شدید از ستارگان، فضای بیرونی و آسمان شب است. همچنین ممکن است با هراس از آدم فضایی ارتباط داشته باشد.   فرد مبتلا به آستروفوبیا هنگامی که در موقعیت فوبیک قرار می‌گیرد، پاسخ جنگ و گریز نشان می‌دهد به طوریکه ضربان قلب افزایش می‌یابد و نفس‌ها به شماره می‌افتند. پاسخ جنگ و گریز انرژی زیادی را از بدن می‌گیرد و برای این طراحی شده است که فرد به سرعت و بدون آسیب از موقعیت خطرناک فرار کند؛ بنابراین افراد مبتلا به این فوبیا، از بیرون رفتن در شب اجتناب می‌کنند. ترس از بیرون بودن در شب می‌تواند عملکرد جدی در زندگی فراهم آورد؛ به همین دلیل باید درصدد درمان آن برآمد.     بیشتر زنان درمورد بارداری و زایمان دچار ترس و اضطراب می‌شوند. باتوجه به اینکه این فرایند با درد و ناراحتی همراه است، ترسیدن از آن طبیعی می‌باشد. ولی گاهی این ترس به حدی شدید می‌شود که زنان به طور کلی از بارداری و زایمان اجتناب می‌کنند؛ در این صورت، این وضعیت را توکوفوبیا (tokophobia) می‌نامیم.   دو طبقه بندی برای افراد مبتلا به توکوفوبیا وجود دارد: اولویه و ثانویه   توکوفوبیای اولیه شامل زنانی می‌شود که زایمانی را تجربه نکرده‌اند، ولی ترس شدیدی دارند. به گفته‌ی روانشناسان، این ترس می‌تواند ناشی از تجربیات تروماتیک گذشته مانند سواستفاده جنسی باشد. همچنین اگر شاهد زایمان دلخراشی بوده‌اند که به مرگ یا نتایج ناراحت‌کننده منتهی شده است در این گروه طبقه بندی می‌شوند. این ترس می‌تواند دراثر مشاهده‌ی زایمان سخت سایر زنان نیز به وجود آید.   توکوفوبیای ثانویه به زنانی اطلاق می‌شود که خودشان یک زایمان ناراحت‌کننده داشته‌اند و به تجربه‌ی ناخوشایندی مانند مرگ یا آسیب به نوزاد ختم شده است.   آمار شیوع توکوفوبیا متفاوت است، ولی محققان تخمین زده‌اند که بین ۳ تا ۲۲ درصد زنان از آن رنج میبرند. روانشناسان معتقدند آموزش، آگاهی دادن و گفتگو در یک محیط امن و سازنده می‌تواند به زنان در مواجهه با این ترس کمک کند.     بیشتر مردم تمایل دارند درکنار دیگران باشند، حتی خجالتی ترین و درونگراترین افراد هم نیاز دارند لحظاتی را پیش مردم بگذرانند و این بخشی از طبیعت انسان هاست. این حقیقت باعث شده است حتی فکر تنها شدن برای برخی افراد مقدار زیادی اضطراب تولید کند. اگر شما هم ترس شدید از تنهایی دارید احتمالا به اتوفوبیا (autophobia) مبتلا هستید.   افراد مبتلا به این هراس نگران هستند که اگر تنها بمانند، اتفاق وحشتناکی رخ بدهد و در این موقعیت‌ها دچار حالت تهوع، سرگیجه، تنگی نفس، لرزش، تپش قلب و حمله‌ی عصبی می‌شوند و به دلیل موارد ذکر شده از تنهایی اجتناب می‌کنند.   ترس از تنها ماندن لزوما غیرمعمول نیست. با این حال برخی از افراد ترسی را تجربه می‌کنند که توانایی آن‌ها برای زندگی کردن مختل می‌کند.
ورزشی,اتحادیه جهانی کشتی با بیان اینکه بر اساس قوانین جدید که از ابتدای سال 2019 اجرایی شده و به تمامی فدراسیون‌های ملی نیز ابلاغ شده است، کشتی‌گیران در تمامی رویدادها باید برای دریافت مدال با گرمکن ورزشی مختص به کشورشان بر روی سکو حاضر شوند اما کشتی‌گیر ایران در جام ساساری علی‌رغم تذکرات توجهی به آن نکرد! به گزارش ایسنا، آزادکار وزن ۶۱ کیلوگرم ایران پس از کسب مدال طلای جام ساساری ایتالیا به عنوان یکی از دو رویداد باقی‌مانده موثر در رنکینگ جهانی کشتی‌گیران، به دلیل اینکه با تی‌شرت ورزشی بر روی سکوی اهدای مدال حاضر شد، مدال طلای خود را با سهل‌انگاری مسئولان تیم از دست داد. این در حالی بود که اگر این کشتی‌گیر با گرمکن ورزشی بر روی سکوی دریافت مدال حاضر می‌شد، هرگز چنین اتفاق تلخی رخ نمی‌داد. پس از این اتفاق فدراسیون کشتی ضمن اعتراض به این اقدام، تاکید کرد: با مسببین این اتفاق که باعث از دست رفتن مدال طلای یخکشی در این تورنمنت مهم شده است، برخورد می‌کند. اما پس از این اتفاق، اتحادیه جهانی کشتی اعلام کرد پس از آنکه محمدباقر یخکشی با تی‌شرت ورزشی بر روی سکوی دریافت مدال حاضر شد، چند مرتبه به کشتی‌گیر ایران تذکر دادیم باید به قوانین احترام بگذارد و با گرمکن ورزشی کشورش به روی سکو بیاید تا مدال خود را دریافت کند اما این کشتی‌گیر نسبت به این موضوع بی‌توجهی کرد و در نهایت با تصمیم مسئولان از رقابت‌ها دیسکالیفه شد. با اعلام این خبر از سوی اتحادیه جهانی کشتی، لازم است زوایای پنهان این ماجرا روشن شود و مشخص گردد چرا این کشتی‌گیر حتی با گرفتن چندباره تذکر حاضر نشده با گرمکن ورزشی بر روی سکو حاضر شود؟ اینکه او خود از پوشیدن گرمکن خودداری کرده و یا افرادی دیگر از تیم ایران اجازه این کار را به وی نداده‌اند تا در نهایت مدال طلای این کشتی‌گیر که می‌توانست نقش مهمی در جایگاه وی در رنکینگ جهانی نیز داشته باشد، براحتی از دست برود؟
حوادث,حمید صفت خواننده زیرزمینی که به اتهام قتل پدرخوانده‌اش در زندان به سر می‌برد در چهارمین جلسه محاکمه‌اش اتهام قتل عمد را انکار کرد و گفت تسلیم رأی دادگاه است.   به گزارش رکنا، جلسه رسیدگی به پرونده صبح دیروز در شعبه هشتم دادگاه کیفری یک استان تهران به ریاست قاضی رحمانی برگزار شد. بعد از اعلام رسمیت جلسه، نماینده دادستان در جایگاه قرار گرفت و در قرائت کیفرخواست گفت: «متهم خواننده زیرزمینی به نام حمیدرضا امیرصفت معروف به حمید صفت است.   او در ۲۴‌مرداد سال‌۹۶، به اتهام قتل ناپدری‌۶۶ ساله‌اش به نام هوشنگ دستگیر شد. مادر حمید همسر دوم مقتول بود و به خاطر اختلاف با شوهرش قصد جدایی داشت.»   وی در ادامه گفت: «با اعلام خبر فوت هوشنگ از سوی کادر درمان بیمارستان فیروزگر مأموران کلانتری‌۱۴۵ ونک در محل حاضر شده و در تحقیق از دوست مقتول که در بیمارستان حاضر بود، دریافتند وی پس از درگیری با حمید، پسر همسرش به بیمارستان منتقل، اما بر اثر خونریزی مغزی فوت می‌کند. با انتقال جسد به پزشکی قانونی حمید به عنوان مظنون به قتل بازداشت شد.   او در جریان بازجویی‌ها جرمش را انکار کرد و گفت قتل عمدی نبوده‌است. او در توضیح گفت: «روز قبل از حادثه برادرم که مقیم امریکاست تماس گرفت و گفت با مادرم تلفنی صحبت کرده، ولی حال مادرم خوب نبوده و از شوهرش گلایه داشته‌است. برادرم نگران بود به همین خاطر از من خواست تا به خانه آن‌ها بروم. وقتی به خانه مادرم رفتم متوجه شدم هوشنگ بار دیگر مادرم را کتک زده است. او شب قبل نیز مادرم را مقابل چشمان مهمان‌های آلمانی اش کتک زده بود.   همین باعث ناراحتی ام شد و با هوشنگ درگیر شدم. وقتی درگیری بالا گرفت او به آشپزخانه رفت و قصد داشت با چاقو به من حمله کند. برای اینکه او را بترسانم گلدانی را برداشتم و به دیوار کوبیدم. سپس با دستم چند ضربه به سرش زد. باور کنید قصد کشتن او را نداشتم.»   بعد از اظهارات متهم و گزارش پزشکی قانونی مبنی بر اینکه علت فوت خونریزی و آسیب مغزی بر اثر اصابت جسم سخت اعلام شده بود، وی راهی زندان رجایی شهر شد، اما با اعتراض وکیلش با قرار وثیقه ۶۰۰ میلیون تومانی آزاد شد. با اعتراض اولیای‌دم پرونده به هیئت ۹‌نفره پزشکی قانونی فرستاده شد تا اینکه کارشناسان اعلام کردند عمل متهم به نوعی کشنده نبوده و بیماری مقتول نیز در مرگ او نقش داشته است.   با این نظریه پرونده به دادگاه کیفری یک استان تهران ارسال شد، اما با اعتراض دوباره اولیای‌دم پرونده برای تحقیقات بیشتر به دادسرای امور جنایی منتقل شد و به دستوربازپرس شعبه سوم دادسرای امور جنایی به هیئت ۱۱‌نفره پزشکی قانونی فرستاده شد تا اینکه کارشناسان نقش بیماری مقتول در قتل را تأیید کردند. به این ترتیب کیفرخواست به اتهام قتل عمد صادر شد.»   نماینده دادستان با اشاره به درخواست قصاص از سوی اولیای‌دم گفت: «پرونده در شعبه دهم طی دو‌جلسه رسیدگی و خواننده زیرزمینی به قصاص محکوم شد، اما رأی صادره از سوی قضات شعبه‌۳۹ دیوان نقض و به شعبه همعرض فرستاده شد.» در ادامه یکی از وکلای اولیای‌دم گفت: «با توجه به نظر کمیسیون‌۱۱ نفره پزشکی قانونی علت مرگ خونریزی ناشی از ضربات به سر بوده که درخواست قصاص دارم.»   در ادامه متهم در جایگاه قرار گرفت و بار دیگر اتهامش را انکار کرد. او گفت: «باور کنید ضربه کشنده‌ای نزدم. من برای آشتی دادن به آنجا رفته بودم.»   در ادامه او به سوالات ریاست دادگاه پاسخ داد.   قاضی: در اظهارات در دادسرا گفته بودی سه ضربه به مقتول زده بودی. چه دفاعی داری؟   متهم: مادرم میان من و حاج آقا حائل بود. من او را گرفته بودم تا به مادرم ضربه نزند. در آن شرایط فقط سه بار دستم به صورتش برخورد کرد. اصطلاح کف گرگی هم در آگاهی به من القا شد. اگر قصد ضربه زدن داشتم مادرم را هل می‌دادم و او را هم می‌ز‌دم.   بعد از دستگیری مرا به دادسرا بردند و بازپرس به من گفت بهتر است به قتل اعتراف کنم. آنجا بود که پزشک گفت مقتول بر اثر برخورد جسم سخت به سرش فوت شده است! باور کنید ضربه‌ای نزدم.   قاضی: اعتراف کرده‌ای گلدان را به سمت دیوار پرتاب کرده‌ای. پس درگیری شدید بوده است؟   متهم: اگر درگیری شدید بود گلدان را مستقیم به سمت حاج آقا پرتاب می‌کردم. ولی گلدان را به سمت دیوار پرتاب کردم و به مادرم گفتم لباس‌هایش را بپوشد تا خانه را ترک کنیم. متهم در آخرین دفاعش گفت: «شب قبل از محاکمه در زندان خلوت کردم و در دو صفحه دفاعیاتم را نوشتم. در این چند سال نه عصبانی شدم و نه خشم گرفتم. اما آن روز فقط وقتی به حاج آقا اعتراض کردم که چرا مادرم را می‌زنی او گفت اگر لازم باشد باز هم او را کتک می‌زند. خب انتظار شنیدن این حرف را نداشتم. همین باعث شد عصبانی شوم.   او در ادامه گفت: «هر حکمی برایم صادر شوم مطیع آن هستم. فقط تقاضا دارم همراه با عدالت باشد. باور کنید قصد قتل نداشتم و هنوز هم از مرگ او ناراحت هستم او جای پدر من بود.»   در پایان هیئت قضایی جهت صدور رأی وارد شور شد.
سیاسی,گروهی تحت عنوان جمعیت جوانان متخصص انقلابی با صدور بیانیه ای برای حضور فعال در انتخابات ریاست جمهوری و شورای اسلامی شهر اعلام حضور کرد . در بخشی از بیانیه اعلام حضور این تشکل آمده است : حال امروز در دهه چهارم عمر انقلاب ، در گام دوم انقلاب اسلامی قرار گرفته ایم، گامی مهم و سرنوشت ساز که در آن نگهبانی و تحقق آرمان های والای انقلاب اسلامی را نسل جدیدی از جوانان بعهده خواهند گرفت و اهمیت آن به جهت تعیین خط مشی های اجرایی و تغییر جدی در سطوح مدیریتی کشور شاید از همه دوران گذشته بیشتر بوده است. متن کامل بیانیه جمعیت جوانان متخصص انقلابی به شرح زیر است: بسم الله الرحمن الرحیم آماده ایم که آمده ایم سالهای متمادی از رشد و نمو نهال انقلاب اسلامی که ثمره مجاهدت ها و ایثارگری های قاطبه مردم ،روشنفکران و مبارزان بوده گذشته است . حقیقت آن است که فراز و نشیب های رخ داده و انحرافات پیش آمده در اداره امور اجرایی کشور که منجر به بحران ناکارآمدی ، شکاف طبقاتی و تبعیض در توزیع منابع و فرصت ها شده است ناشی از مدیریت جناحی و سیاست زده و بدون دانش و در نظر گرفتن خواست و رضایتمندی مردم بوده است. حال ما جوانان متخصص انقلابی که عموما متولدین نسل انقلاب بوده و در فضای انقلابی اوایل انقلاب رشد و نمو کرده ایم ، امروز پس از کسب دانش ، تخصص و تجربه اندوزی در فراز و نشیب های ادوار مدیریت اجرایی کشور، با تکیه بر فرهنگ و تمدن ملی و اسلامی مان و با چشم انداز آینده ایرانی مقتدر ، آمده ایم تا خود را در معرض محک انتخاب ملت آگاه و هوشیار ایران سربلند قرار دهیم در این مقطع زمانی تصمیم به نقش آفرینی با تکیه بر گفتمان کارآمدی در ساختار مدیریتی میهن عزیزمان داریم . مردم عزیز و میهن دوست ایران؛ فرزندان شما در طول تاریخ جان خود را برای سربلندی دین و میهن فدا کردند و امروز فرزندان آن جان های عاشق ، وارد میدان تلاش برای آبادانی ایران سربلند شده و از خدای متعال و ائمه معصومین عنایت و عاقبت به خیری و از ملت شریف ایران چشم همراهی و حمایت داریم تا بتوانیم با تکیه بر دانش ، تخصص و نیروی جوانی الگوی انقلابی توسعه و رشد کشور را باز آفرینی کنیم . گفتنی است اعضای این جمعیت خود را از خانواده های ایثارگران و جانبازان انقلاب اسلامی و تحصیل کرده دانشگاهی وحوزوی با سوابق حضور در خدمات کشوری و مدیریت شهری معرفی کرده اند.
حوادث,یک قایق حامل 130 مسلمان روهینگیایی در خلیج بنگال واژگون شد. به گزارش فارس؛ سازمان بین‌المللی مهاجران امروز (پنجشنبه) خبر داد که یک قایق حامل 130 مسلمان روهینگیایی که در حال فرار از میانمار بودند، در خلیج بنگال واژگون شد. به نوشته خبرگزاری «اسپوتنیک» تا کنون 13 جسد از جمله 8 کودک از این حادثه پیدا شده است. شاهدان محلی می‌گویند در حالی که قایق فقط چندین متر با ساحل فاصله داشت، درپی برخورد به یک شی در زیر آب، واژگون و سپس دو نیم شده و سرنشینان آن در مقابل چشمشان غرق شدند. داده‌های سازمان ملل متحد نشان می‌دهد که از زمان آغاز سرکوب‌گری و نسل‌کشی اقلیت مسلمان در میانمار توسط بودائیان و ارتش میانمار، تا کنون بیش از 4 هزار نفر کشته و نزدیک به نیم میلیون نفر آواره شده‌اند.
سیاسی,معاون رییس جمهوری و ییس سازمان انرژی اتمی گفت: جو بایدن باید از ۴۲ سال فشار و تهدید دولت های قبلی آمریکا علیه ایران که کارساز نبوده و نتوانسته ملت ایران تسلیم کند، باید درس بگیرد. به گزارش ایرنا، علی اکبر صالحی بعدازظهر دوشنبه در آیین راه اندازی نمایشگاه دائمی دستاوردهای صنعت هسته ای در قزوین افزود: اگر آمریکا همچنان فکر می کند با فشار و تهدید می تواند ایران را تسلیم کند، بدا به حال آنان که هنوز ایران را نشناخته اند. معاون رییس جمهوری گفت: برای آمریکا زشت است که پس از این همه سال هنوز نفهمیده که با فشار ، تهدید و تحریم نمی تواند ایران را تسلیم کند. وی افزود: بایدن نیامده، از اینکه ایران غنی سازی را متوقف کرده سخن گفته که البته مقام معظم رهبری به این سخن پاسخ گفته اند و آمریکا باید بداند حرکت ایران به سمت دستیابی به انرژی صلح آمیز هسته ای توقف ناپذیر است و این حق قابل چشم پوشی نیست. رییس سازمان انرژی اتمی گفت: آمریکا صدام، منافقان و داعش را در تقابل با ما قرار داد اما همگان سرنوشت آنها را دیدند. وی با بیان اینکه محدودیت های آمریکا باعث ابتکار و خلاقیت ما در رفع نیازهای خود شده و جمهوری اسلامی را به کسب دانش و فناوری بیشتر تحریک کرده است،افزود: آنها می خواستند با تحریم غذا و دارو ملت ما را گرسنه و بیمار کنند اما اکنون در تولید محصولات غذایی و بسیاری از داروها خودکفا هستیم. وی با اشاره به خدمت صنعت هسته ای کشور به حوزه درمان و تولید دارو ، ادامه داد: در این شرایط یکی از گلوگاه های ساخت واکسن کرونا سانتریفیوژی بود که آنرا تولید و در اختیار شرکت داروسازی داخلی قرار دادیم. وی اظهار داشت: به آمریکا می گوییم که به جای تقابل، تعامل را نیز امتحان کند که البته باید بر پایه توازن باشد. صالحی یادآورشد: همه تلاش های دشمن برای آن است که ما قدرتمند نشویم تا آنها هربلایی خواستند برسر ما بیاورند. رییس سازمان انرژی اتمی گفت: انقلاب ما انفجار نور و رنگ و بوی الهی بود. وی اظهار داشت: بستری که این انقلاب برای ما فراهم کرد خدامحوری و اساس آن اخلاق و ارزش ها بود. دکتر صالحی گفت: با وجود فراز و نشیب ها و فشارها و تحریم ها این انقلاب همچنان با قوت و بالندگی به جلو پیش می رود. وی با بیان اینکه هشت سال دفاع مقدس را باید یک جنگ جهانی علیه کشور ما که تازه انقلاب شده بود یاد کرد ، گفت: گناه ما تنها فریاد زدن الله اکبر و استقلال و آزادیخواهی بود که استکبار آنرا برنمی تابید. وی اظهار داشت: امام خمینی(ره) دین را که در کشور ما و جهان غبار و زنگار گرفته و مهجور شده بود احیا کرد که منحصر به ایران نبود بلکه به همه دنیا اختصاص داشت. معاون رییس جمهوری گفت: انقلاب اسلامی فلسفه زندگی را به جهانیان عرضه و این سوال را مطرح کرده برای چه زندگی می کنیم؟ صالحی با بیان اینکه موضوع هسته ای بهانه دشمن است ، افزود: دشمنان با نظام اسلامی و حکومت ما مشکل دارند و قدرت هسته ای بهانه آنهاست. وی ادامه داد: دشمن باور نمی کند که دنبال سلاح نیستیم اما باید بدانند همه آستانه های قدرت هسته ای را برخوردار هستیم و آنرا در چنگ خود داریم. رییس سازمان انرژی اتمی گفت: با وجود همه تحریم ها دستاوردهای عظیمی داشته ایم. وی ادامه داد: باید بپرسیم کدام کشور می توانست با جنگ جهانی تحمیلی هشت ساله و تحریم های فلج کننده و قطع درآمدهای نفتی خود را اداره کند؟ صالحی با بیان اینکه پس از انقلاب اسلامی ۳۸ هزار کیلومتر لوله کشی گاز در کشور اجرا شده است، گفت: علت اینکه دشمن نتوانست کمر ما را بواسطه تحریم خم کند دستاوردهای کسب شده پس از انقلاب اسلامی است. صالحی اظهار داشت: پیشرفت های ما از درون جوشیده و کسی به ما یاد نداده که چگونه سانتریفیوژ و آب سنگین تولید کنیم و خودمان به آن دست یافته ایم و نگرانی دشمن همین است. رییس سازمان انرژی اتمی با بیان اینکه در سال ۶۸ چند نمونه سانتریفیوژ وارد کشور شد، گفت: ۲۰ سال طول کشید تا از آنها استفاده کنیم اما اکنون به مرحله ای رسیده ایم که خودمان آنها را طراحی و می سازیم. صالحی اظهار داشت: باید ببینیم کشور ما در چه شرایطی به پیشرفت های عظیم علمی و فناوری دست یافته است. معاون رییس جمهوری با تاکید بر حرکت به سمت علم و فناوری، گفت: با وجود دستاوردهای فراوان پیشرفت های ما در این عرصه کافی نیست و حرکت رو به قله است اما هنوز تا رسیدن به قله راه داریم. رییس سازمان انرژی اتمی گفت: باید قدر انقلاب را بدانیم و دستاوردهای آن را افزایش دهیم و آنها را برای مردم بازگو کنیم. وی با بیان اینکه باید در دل مردم امید ایجاد کنیم،افزود: باید نیمه پر لیوان را ببینیم و دستاوردهای خود را مورد توجه قرار دهیم. صالحی خاطرنشان کرد: آینده جمهوری اسلامی ایران درخشان است چه دشمن بخواهد چه نخواهد، چرا که این وعده الهی به ماست. وی با بیان اینکه باید در عین داشتن اختلاف با یکدیگر با هم منسجم باشیم،افزود: اختلاف باعث حرکت به جلوست اما باید سنجیده و منطقی باشد. دومین نمایشگاه دائمی دستاوردهای صنعت هسته‌ای کشور بعدازظهر امروز دوشنبه مناسبت گرامیداشت دهه مبارک فجر در قزوین راه اندازی شد.
فناوری,"در آستانه انتخابات پنجمین دوره هیات مدیره سازمان نظام صنفی رایانه‌ای‌ تهران، اتحاد ۹۹ نشست خبری را با تاکید بر اصلاح و توسعه ساختار این سازمان برگزار کرد.   به گزارش عصر خبر ،در این نشست که روز دوشنبه ۲۰ آذر برگزار شد، اعضای اتحاد ۹۹ به سوالات خبرنگاران درباره برنامه‌ها و اهداف خود برای شرکت در انتخابات هیات مدیره سازمان نظام‌ صنفی رایانه‌ای تهران پاسخ دادند.   در ابتدای نشست محمدباقر اثنی‌عشری مدیرعامل موسسه پرسش (پویندگان راز ستاره شمال) ضمن خوش‌آمدگویی به خبرنگاران درباره برنامه‌های اتحاد ۹۹ در صورت پیروزی در انتخابات گفت: «ما معتقدیم درهر کدام از چهار دوره گذشته کارهای خوبی انجام شده است و این اتحاد بنا دارد ضمن تایید تمامی آن اقدامات مثبت به دنبال ایجاد تحول در سازمان باشد».   اتحاد ۹۹ با حضور ۲۱ عضو با ترکیبی کاملی از سه شاخه شرکت‌ها، فروشگاه‌ها و مشاورین سازمان نظام صنفی رایانه‌ای با شعار ""صنف متحد، سازمان مطالبه‌گر، پیش به سوی اقتصاد دیجیتال"" برای حضور در انتخابات پنجمین دوره هیات مدیره این سازمان اعلام موجودیت کرد.   به گفته اثنی عشری سازمان نظام صنفی ۱۲ سال پیش و بر اساس مقتضیات آن زمان ایجاد شده است و با توجه به تغییر و تحولاتی که در این مدت در حوزه ICT کشور شاهد بوده‌ایم، این اتحاد معتقد است باید تغییرات ساختاری بویژه در بخش دبیرخانه این سازمان متناسب با همین تحولات ایجاد شود.   در ادامه این نشست وحید صدوقی مدیرعامل شرکت ارتباطات سیار ایران (همراه اول) در پاسخ به سوالی درباره علت حضور این نهاد تاثیرگذار در اتحاد ۹۹ گفت: «حضور بنده در این اتحاد بنا بر دعوت تعدادی از فعالان حوزه ICT انجام شده اما شخصا نیز معتقدم سازمان نظام صنفی رایانه‌ای ظرفیت‌ بسیار بالایی برای ایجاد تحول در این عرصه دارد. پس از سال‌ها فعالیت در بخش توسعه زیرساخت، اکنون ما در همراه اول به دنبال توسعه فضا بویژه در زمینه اینترنت اشیا (IoT) هستیم تا به این ترتیب به حضور بیشتر فعالان ایران در حوزه‌های منطقه‌ای و جهانی نیز کمک کنیم».   با توجه به تنوع بالا و تاثیرگذار بودن اعضای حاضر در اتحاد ۹۹ سوالی درباره حفظ وحدت کنونی اعضا در صورت پیروزی در انتخابات هیات مدیره مطرح شد که اثنی عشری درباره این مسئله گفت: «در دولت‌های نهم و دهم همواره زاویه‌ای بین وزارت ارتباطات و فناوری با سازمان نظام صنفی وجود داشت که در دوره اول ریاست جمهوری آقای روحانی کمتر شد و در حال حاضر و با توجه به حضور آقای مهندس آذری جهرمی می‌تواند بسیار کمتر نیز بشود. ما معتقدیم حضور ایشان در راس این وزارتخانه فرصتی را فراهم کرده است تا در دوره چهارم سازمان امکان رفع بسیاری از چالش‌ها و توسعه توانمندی‌های سازمان فراهم شود و در دوره پنجم نیز گشایشی زیادی در فعالیت های صنفی ایجاد گردد».   عدم ارتباط دو طرفه مناسب با اعضا در دوره‌های قبلی سازمان یکی از سوالات دیگر خبرنگاران بود که اثنی عشری در پاسخ گفت «ما به دنبال ایجاد تغییرات ساختاری بویژه در بخش دبیرخانه سازمان خواهیم بود تا بتوانیم رابطه‌ای دوطرفه و مداوم با اعضای سازمان و نیز رسانه‌ها ایجاد کنیم. تا کنون تنها راه ارتباطی همواره انتشار بولتن‌هایی بوده است که گاها به موقع نیز بروز نمی‌شدند لذا اتحاد ۹۹ به دنبال ایجاد مدیومی جدید و مناسب برای توسعه و تقویت این ارتباط است».   در پاسخ به سوالاتی درباره آینده کسب‌وکارهای نوپا و حضور آنها در عرصه تصمیم‌سازی سازمان، اعضای اتحاد ۹۹ اعلام کردند در صورت پیروزی از تمامی کسب‌و‌کارهایی که به دلایل مختلف به دنبال ایجاد نهادهای مستقل هستند دعوت خواهند کرد تا چنین نهادهایی را به شکل کمیسیون‌های زیرمجموعه سازمان نظام صنفی رایانه‌ای ایجاد کنند و قول دادند این سازمان تمامی حمایت‌های قضایی و حقوقی لازم را برای تقویت آنها انجام خواهد داد.   با توجه به جایگاه ویژه این سازمان که حکم ریاست سازمان کشور آن توسط رئیس جمهور امضا می‌شود، چنین حمایت‌هایی می‌تواند بسیاری از چالش‌های قانونی را از مسیر رشد نهادهای مرتبط با کسب‌وکارهای نوپا حذف کند.   اعضای این اتحاد در انتها اعلام کردند ما معتقدیم سازمان خانه تمامی فعالین حوزه ICT است و لذا از تمامی کسانی که به دلایل و اشکال مختلف در دوره‌های قبلی از این سازمان متفرق شده و یا همکاری رو به افولی با آن داشتند دعوت می‌کنیم دوباره به این سازمان برگشته و سطح همکاری‌های خود را ارتقا دهند زیرا اعتقاد راسخ داریم که با جدایی هیچ هدفی برآورده نخواهد شد.   گروه انتخاباتی اتحاد ۹۹ با حضور جدی اعضای هیات مدیره یا مدیران عامل شرکت‌هایی همچون کافه‌بازار و دیجی‌کالا، همراه اول و آسیاتک، فناپ و توسن، پویا ، برید سامانه نوین قصد دارد در انتخابات پنجمین دوره هیات مدیره سازمان نظام صنفی رایانه‌ای تهران در روز پنج‌شنبه ۲۳ آذرماه شرکت کند. لیست کامل اعضا و اهداف و برنامه‌های این اتحاد روی وبگاه رسمی آن به آدرس اینترنتی www.etehade99.com  و کانال تلگرامی این گروه به @etehade99  قابل مشاهده است."
فرهنگی/هنری,روزنامه شرق: از معدود خوانندگانی که از همان بدو معرفی تا به حال کسی به قدرت خوانندگی و صدای خوشش خرده نگرفته است، محمد اصفهانی است. او که از نسل طلایی خوانندگان موسیقی پاپ بعد از انقلاب است در همان سال‌های ابتدایی که این ژانر موسقی توانست بار دیگر فعالیتش را آغاز کند، توانست مخاطبان بسیار زیادی را به خود جلب کند، دلیلش پرواضح است؛ او هم از مایه‌های موسیقی سنتی و ملی ایران و هم از مایه‌های موسیقی پاپ بهره برده بود. همین ماجرا باعث شد تا طیف مخاطبان او در مقایسه با دیگر هم‌نسلانش گسترده‌تر باشد. او که در رشته پزشکی تحصیل کرده بود، از همان ابتدا با آهنگ‌سازان بنامی همچون کامبیز روشن‌روان، همایون خرم، فریدون شهبازیان و... همکاری کرد اما بعد از سال‌ها فعالیت، انتشار آلبوم، برگزاری کنسرت، اجرای ترانه‌های تیتراژ ناگهان غیب شد... او هم همچون علیرضا عصار سال‌ها نه کنسرت داد، نه آلبومی منتشر کرد و نه صدایش از هیچ رسانه‌ای شنیده شد؛ ترجیح داد صدایش به کما برود. حالا بعد از گذشت چندین و چند سال بار دیگر تصمیم گرفته بازگردد؛ آن‌هم نه یک بازگشت معمولی و همچون دیگر خواننده‌ها، آمده تا با ارکستر ملی ایران به رهبری فریدون شهبازیان همکاری کند. این گفت‌وگو درباره رفتن و آمدن اوست و محمد اصفهانی که به ٥٠ سالگی رسیده و سال‌های سکوت را سپری کرده است. به من لطف دارید، اما من هم یکی از علاقه‌مندان موسیقی‌ام که در حال کار هستم. فرقم با بقیه علاقه‌مندانی که در این زمینه مشغول به کار هستند این است که آنها هنوز شناخته نشده‌اند و هنوز در مراحل تحصیل یا تکمیل کار هنری‌شان هستند و من این شانس را داشته‌ام که با اقبال مردم روبه‌رو شوم. علت این کم‌کاری، حال غیرخوبم است. موسیقی برایم یک کار دلی است. انرژی لازم برای این کار را نداشتم. خدا را شکر الان حالم بهتر است و مشغول کار هستم. عوامل زیادی دخیل بود که طولانی است، اما مهم‌ترینشان دلایل اجتماعی است. سال‌ها در جامعه فضایی حاکم بود که به‌عنوان یک ایرانی مورد پسندم نبود. حتی اگر نجار بودم و این کار را دلی انجام می‌دادم، دستم به کار چوب هم نمی‌رفت. موسیقی با عوالم روحی آدم خیلی سروکار دارد و تأثیر بیشتری می‌پذیرد. من هم مثل خیلی از ایرانی‌هایی که در آن سال‌ها افسرده شدند، بی‌انگیزه شدم، اما حالا حالم بهتر است. پس دلیل بازگشتتان، بهترشدن فعلی شرایط اجتماعی و فرهنگی است؟ بله. گرچه می‌دانم شاید بعضی‌ها با این حرف موافق نباشند. اعتقاد به تک‌ترک ندارم، گرچه خیلی از دوستان می‌گویند اشتباه می‌کنی، اما من با آن ارتباط برقرار نمی‌کنم. ترجیح می‌دهم یک مجموعه ارائه کنم تا این‌طور نباشد که برای سرعت بیشتر دانلود؛ حجمش و کیفیتش را کم کنند و در فضای مجازی له و مچاله شود. دوست دارم اگر این اتفاق هم افتاد بتوانم بگویم آلبوم در فلان کتاب‌فروشی یا سوپرمارکت فروخته می‌شود با کیفیت اورجینال. البته همه ما باید خودمان را با شرایط جدید وفق دهیم. تابه‌حال چندتا تک‌ترک داده‌ام، شاید بعد از این هم اعتقادم به این کار بیشتر شود و انجامش بدهم. تلاشی نمی‌کنم. این چیزی است که در من می‌گذرد و در کارم نمود پیدا می‌کند. معتقدم موسیقی را باید به‌روز کار کرد، اما به شرطی که امضا و اصالت عوامل در آن حفظ شود. بدون تعصب و منیت، سعی کردم آنچه به آن معتقد بودم را در کارم دنبال کنم. چون قبول نداشتم. یکی از اشکالاتی که در کار ما هست، این است که جنبه‌های مالی دارد پررنگ می‌شود. یک رپرتوار در تهران در یک سال، شش‌بار روی صحنه می‌رود و در اجرای آخرش سالن خالی می‌ماند و مجبور می‌شوند با ميهمان پرش کنند یا با ترفندهای دیگری...، این نشان می‌دهد تماشاگر از این رپرتوار اشباع شده؛ نباید به خودمان اجازه دهیم که از تماشاگران و مخاطبان علاقه‌مندمان وقت و هزینه بگیریم و رپرتوار تکراری تحویلشان بدهیم. الان پیشنهاد اجرای کنسرت در تهران دارم، اما چون پنج سال است آلبوم نداده‌ام و دلم می‌خواهد در هر اجرا کارهایی را به نحو متفاوتی به گوش مردم برسانم و الان امکانش نیست، قبول نمی‌کنم. تصمیمم بر این است که تا کار جدیدی ضبط نکرده‌ام، به دنبال کنسرت‌گذاشتن در تهران نباشم. در شهرستان هم جاهایی اجرا بگذارم که مردم کمتر چنین اجراهایی دیده باشند و برایشان حرف جدیدی داشته باشم. طبیعی است که هرچقدر سن بالاتر می‌رود، احتیاط بیشتر می‌شود. این روندها در انسان به صورت میکروسکوپی و ماکروسکوپی تأثیر می‌گذارند. همه‌اش هم وسواس نبود. کم‌کاری و بی‌کاری بود. واقعا نمی‌توانستم کار کنم. خیلی از دوستان آهنگ‌ساز می‌گفتند حالا که مردم این‌قدر دوست دارند کار کنی، چرا ناسپاسی و بی‌احترامی می‌کنی و کاری انجام نمی‌دهی. دیدم جوابی ندارم كه بدهم، می‌گفتم شاید موسیقی را کنار بگذارم. یعنی تا اینجا پیش رفتید؟ بله واقعا انرژی نداشتم. این‌طور نیست. همین الان شش، هفت آلبوم آماده اجرا دارم. نمی‌شود هیت‌شدن را پیش‌بینی کرد، اما قطعات قوی در آنها هست. بعد از این آلبوم بلافاصله آلبوم بعدی را شروع می‌کنم تا با توجه به وسواس‌هایی که دارم، در مدت‌زمان معقولی بتوانم آن را منتشر کنم. مثل آلبوم‌های قبلی همچون برکت در سبک پاپ است و نتیجه همکاری با دوستانی است که با هم کار می‌کردیم؛ آقای بهروز صفاریان، آقای کهن‌دیری و دیگران. ترانه‌ها هم از روزبه بمانی، هوشنگ ابتهاج و دوستان دیگر است. همیشه وقتی پیشنهاد کار دارم، داستان یک سریال و شعر و آهنگ تیتراژ را بررسی می‌کنم. الان زمانه عوض شده. دغدغه‌ها و وسواس‌ها را برنمی‌تابند چون تقاضا زیاد شده. تهیه‌کننده به‌جای اینکه دغدغه‌ها و وسواس‌های من را بپذیرد و دستمزدم را بدهد تا کار را اجرا کنم، از میان پیشنهادهای انبوهی که از سوی خوانندگانی به او رسیده که حاضر هستند برای شناخته‌شدن حتی پول هم بدهند، یکی را انتخاب می‌کند. البته بعضی‌هایشان هم واقعا خوب هستند و همین برایشان می‌شود یک آغاز جدید و خوب؛ آن زمان این ارتباط‌ها باب نبود؛ خواننده‌ای که برای شناخته‌شدن دستمزد نمی‌گیرد هم کار درستی می‌کند، چون ممکن است صدای خوبی داشته باشد، با همین تیتراژ روی آنتن برود و بعد خواننده بسیار موفقی شود؛ یعنی ارتباطات و راه‌های انتخاب تغییر کرده. طبیعی است که در این شرایط آنها کار خودشان را می‌کنند، من هم کار خودم را...؛ اما دلیل نمی‌شود که خودم را به رنگ و لعاب دیگری دربیاورم. چون خوشبختانه احتیاجی به چنین کاری ندارم. همان اصول سال ٨٠ را همین الان هم دارم که باید ارکستراسیون، ترانه و فیلم‌نامه نظرم را جلب کند و مطمئن شوم که در همراهی با این مجموعه خوشحال هستم. می‌دانم که اگر با حال خوش بخوانم، احتمال اینکه مردم هم خوش‌شان بیاید بیشتر می‌شود. عامل اصلی‌اش وجود آقای شهبازیان است؛ همان‌طور که در نشست خبری هم گفتم، این نوع ارکسترها را معمولا استادانی مانند استاد فرهاد فخرالدینی و دیگران رهبری می‌کنند. من در برابر این استادان شاگرد هستم، بنابراین نمی‌توانم دغدغه‌هایم یا مسائلی را که دوست دارم لحاظ شود، مطرح کنم. نوعی حجب و حیا همیشه مانع این بوده که بتوانم با چنین ارکسترهایی که چنین رهبرهایی دارند همکاری کنم؛ اما با آقای شهبازیان این مسائل را نداشتم، چون آشنایی کاری‌مان جای دیگری شکل گرفته بود. از ابتدای کارم با ایشان شروع کردم و بسیار از ایشان آموختم. با طرز تفکر و سلیقه ایشان کاملا آشنا بودم و طبیعتا باب میلم بوده وگرنه نمی‌شد بهره‌ای که از ایشان بردم استمرار داشته باشد؛ بنابراین وقتی پیشنهاد این کار را دادند با خیال راحت آن را پذیرفتم و همکاری‌مان را شروع کردیم. نمی‌شود کارهای خوب و بزرگ را به‌دلیل سختی‌هایی که دارند زیر سؤال ببریم و بگوییم انجامشان نمی‌دهیم. وقتی روی صحنه می‌روید، چه با یک ارکستر پاپ شش، هفت نفره و چه با ارکستر ٦٠نفره، ریسک‌هایی را قبول می‌کنید. من هم یک انسان هستم و ممکن است جایی شعر یادم برود یا جایی که باید شروع کنم، نکنم؛ آقای افتخاری هم همین‌طور؛ هیچ‌کدام کامپیوتر نیستیم. نباید روی این چیزها خیلی حساس بود. اگر کلیت کار با‌کیفیت و حساب‌شده و فکرشده و خوب ارائه شد، از خطاهای انسانی که ناشی از طبیعت ماست می‌توان چشم‌پوشی کرد. خدا خطا را بر ما موجه کرده و می‌بخشد؛ بنابراین نباید زیاد روی این چیزها به‌اصطلاح کلید کرد. آقای افتخاری چندین سال بود که از صحنه دور بودند، بعد از چندین سال، طبیعی است که با وجود اینکه خواننده بسیار توانایی هستند، مانند هر خواننده‌ای تا بیایند و با صحنه اخت و هماهنگ شوند، زمان می‌برد؛ اما خواننده چون بیشترین افتخارات را کسب می‌کند، باید پذیرای بیشترین انتقادات هم باشد. چون نظام این جهان این‌گونه است که بهای هر چیزی را باید پرداخت کرد. خواننده مثل کسی که در تیم فوتبال گل می‌زند، همیشه زیر ذره‌بین است؛ اما وقتی که گل می‌زند، بیشترین افتخار هم نصیب او می‌شود، همان‌طور که وقتی یک موسیقی خوب است، همه خواننده را تشویق می‌کنند، وقتی هم کار خراب می‌شود خواننده باید مسئولیتش را بپذیرد. این واقعیت است؛ ممکن است پیش خودتان فکر کنید تو بالاخره می‌خواهی بخوانی، چه با یک ارکستر کوچک، چه بزرگ و چه در یک اتاق، یا می‌توانی بخوانی یا نه؛ بنابراین چه انرژی‌ای لازم است؟ عرض می‌کنم که اگر این کار را انجام داده باشید، می‌بینید که خیلی تفاوت دارد. انرژی‌ای که مردم از توی سالن به شما می‌دهند و فشاری که از روی استیج به شما منتقل می‌شود، همه عواملی هستند که در بروز توانایی‌های شما ممکن است مانع ایجاد کنند. باید تکنیک و قدرت روحی و انرژی و تسلط بسیار زیاد داشته باشید تا بتوانید با سیل مهاجم مقابله کنید، نه‌تنها متوقفش کنید، بلکه دلش را بشکافید و جلو بروید و بتوانید از پس تمام سختی‌ها بربیایید و به مردم حس خوب منتقل کنید. در این صورت است که احساسات خیلی خوبی سراغ‌تان می‌آید و ممکن است کارهایی را در خواندن انجام دهید که حتی در اتاق‌تان به‌تنهایی قادر به انجامش نیستید. یعنی باید یک ارتباط خوبی بین انرژی‌های درونی مردم و نوازندگان ارکستری که پشت‌سرتان می‌نوازند با خودتان برقرار کنید، بعد از آن دیگر همه‌چیز به روح و ریحان تبدیل می‌شود. اگر آن ارتباط شکل نگیرد کار بسیار سختی خواهد بود. این جریان در یک ارکستر ٦٠نفره بسیار قدرتمندتر است. اینها حالت‌های روحی است که می‌شود درک کرد اما نمی‌شود وصفشان کرد. باید در این شرایط واقع شد... . خوب است اما هنوز کافی نیست. امیدواریم بهتر هم شود چون ادامه خواهد داشت. خوشبختانه نه. دوست دارم به موقعیتی برسم که با آنچه خداوند در اختیارم قرار داده، بتوانم حال مردم را خوب کنم. اگر خداوند قدرت خواندن را به من عطا کرده و اگر به لطف او می‌توانم طوری بخوانم که توجه دیگران را جلب کنم، این قدرت را برای رضایت خودش و خوشحال‌کردن همین مردم صرف کنم. بتوانم شعرهای خوب بخوانم، انرژی‌های مثبت و خوب به مردم منتقل کنم و اگر غمی به مردم القا می‌کنم، مخدر نباشد، بلکه سازنده باشد. چون غم هم بخشی از زندگی است. در زندگی واقعی هم کسی را پیدا نمی‌کنید که بگوید در ٩٠ سال زندگی‌ام همه روزها را خوشحال بوده‌ام و خندیده‌ام. اما غمی که کمک کند که اگر زمین خوردم، دوباره بلند شوم، کمر راست کنم و ادامه راهم را بروم، من آن غم را می‌گویم که دوستش دارم و برایش احترام زیادی قائلم. همین‌طور دوست دارم خوشحالی‌ای که به مردم می‌دهم هم از آن نوعی نباشد که حکم مخدر را داشته باشد و کسی را از حالت طبیعی خارج و وادار به کارهایی کند که در شأنش نیست. این نظر من است و دیگران هم نسبت به نظری که دارند مسئولیت‌هایی را می‌پذیرند. بله باید گوش کنم. چون این حرفه و شغل را انتخاب کرده‌ام. وگرنه مثل کسی است که پزشکی بخواند و بگوید هاریسونی که امسال آمد را نخواندم. در حالی که باید در جریان همه چیزهای جدید قرار گیرد. این موسیقی درخور و باب طبع کسانی است که قسمت اعظم قشر موسیقی پاپ را تشکیل می‌دهند یعنی بچه‌های جوان‌تر. فقط می‌توانم از بعضی از موسیقی‌های پاپ جدیدی که آمده تشکر کنم چون شعرهای خوبی به مردم ارائه می‌کنند. شعر ستون و رکن اصلی موسیقی باکلام است. اگر بتوانید یک شعر خوب تلفیق‌شده با موسیقی را به مردم ارائه دهید، مثل این است که یک هدیه ارزشمند را به آنها کادو داده‌اید. دیده‌ام بعضی از این دوستان که خوشبختانه کارشان با استقبال روبه‌رو شده، شعرهای خوبی استفاده می‌کنند. از خود این دوستان و کسانی که با آنها مشورت کرده‌اند و راه را نشانشان داده‌اند باید تشکر کرد و امیدوارم همیشه در اوج باشند. بله، یکی از علائق خودم است. الان قرن ارتباطات و رسانه‌های جمعی و فضای مجازی است. هیچ زحمتی ندارد که در جریان همه‌چیز باشید فقط کافی است وقت بگذارید. من هم وب‌گردی می‌کنم و چیزهایی مثل این موسیقی که دوستش دارم را دنبال می‌کنم.
حوادث,سخنگوی اورژانس آذربایجان شرقی از سقوط مرگبار مردی به داخل چاه در تبریز خبر داد. وحید شادی‌نیا در تشریح این خبر، گفت: عصر پنجشنبه، بیست و سوم مرداد ماه، سقوط مرگبار مردی داخل چاه کارواشی در جنب پل سرداران فاتح تبریز، نیروهای اورژانس را به محل حادثه کشاند. به گزارش ایسنا، روابط عمومی اورژانس آذربایجان شرقی، وی در خاتمه متذکر شد: این حادثه منجر به مرگ مرد ۳۵ ساله شد.
فرهنگی/هنری,باستان‌شناسان در جریان حفاری‌های خود در یونان، به بقایای یک مقبره باستانی متعلق به یکی از اشراف‌زادگان «عصر هلنیستی» برخوردند. به گزارش ایسنا و به نقل از انشنت اوریجینز، باستان‌شناسان این مقبره باستانی را در جریان کاوش در «Mavropigi»، روستایی واقع در شمال یونان کشف کردند. بقایای این مقبره، یک و نیم متر پایین‌تر از بقایای یک ساختمانتخریب شده قرار داشت. به گفته این تیم باستان شناسی، استخوان‌های کشف شده متعلق به زنی اشراف‌زاده است که در اواخر دوران «هلنیستی» یا نزدیک به اواخر قرن اول پیش از میلاد مسیح دفن شده است. علاوه بر بقایای اسکلت، تعدادی ظروف شیشه‌ای کوچک که گمان می‌رود برای نگهداری عطر مورد استفاده قرار می‌گرفته است به همراه چندین ظرف سفالی نیز در مقبره قرار داشتند. به نظر می‌رسد، جسد این فرد همراه با تاجی از طلا و لباسی با الیاف نازکی از جنس طلا در مقبره قرار داده شده است. باستان‌شناسان معتقدند شیئی از جنس طلا که به شکل یک برگ کوچک طراحی شده بود نیز در دهان این فرد قرار داده شده بود. مدیر اداره آثار باستانی منطقه‌ای که این مقبره در آن کشف شده است بیان کرد: «با توجه به آثار و شواهد کشف شده، می‌توان نتیجه گرفت این مقبره به یک زن ثروتمند تعلق دارد. بقایایی که در حال حاضر مورد بررسی قرار گرفته‌اند، به یک فرد مهم و ثروتمند زمان خود تعلق دارد.». اما جالب‌ترین نکته این اکتشاف، وجود تختی از جنس برنز در مقبره بود که در زیر استخوان مدفون شده بود. یکی از اعضای این تیم استان‌شناسی در مصاحبه‌ای بیان کرد: «هنوز مطمئن نیستیم که این تخت برنزی برای این فرد دفن‌شده ساخته شده است یا اینکه قرار دادن یک تخت برنزی در مقبره جزو یکی از آداب و رسوم مراسم تدفین در عصر «هلنیستی» به شمار می‌رفته است. پیش از این تکه‌هایی از تخت‌های مسی در قسمت‌های مختلف یونان و نواحی نزدیک به این منطقه کشف شده بود، اما کشف یک تخت سالم برنزی در یک مقبره تاکنون سابقه نداشته است.»‌ به گفته باستان‌شناسان این اکتشاف اطلاعات بسیار زیادی در رابطه با آداب و رسوم مراسم تدفین در عصر «هلنیستی» ارائه می‌دهد. برای مثال وجود شیشه‌های عطر کوچک نشان‌می‌دهد، یکی از رسوم مراسم تدفین، معطر کردن جسد پیش از خاکسپاری است. کشف مقبره‌های باستانی همواره از مهم‌ترین اکتشافات در دنیای باستان‌شناسی محسوب می‌شود چرا که به واسطه این اکتشافات اطلاعات جدیدی در رابطه با دیدگاه گذشتگان در رابطه با مرگ، جایگاه و طبقات اجتماعی مردم مناطق مختلف و آداب رسوم آن‌ها بدست می‌آید. عصر یا تمدن «هلنیستی» به بازه‌ی زمانی ۳۲۳ پیش از میلاد مسیح تا ۲۷ پیش از میلاد مسیح همزمان با پدید آمدن امپراطوری روم گفته می‌شود.
فناوری,"پیشرفت تکنولوژی و تاثیراتش در زندگی روزمره به قدری شده که بخش عمده‌ای از فعالیتهای‌مان بدون استفاده از آن اجتناب ناپذیر است. استفاده از بعضی از محصولات هم در ابتدا ضروری نیست، اما به مرور جایگاه و اهمیت‌شان مشخص می‌شود، مانند گجت‌ها و اپلیکیشن‌هایی که در حوزه سلامتی در دسترس کاربران قرار گرفته‌است. به گزارش سرویس آی تی عصرایران، هوآوی مدتی پیش از جدیدترین ساعت هوشمند خود با نام HUAWEI WATCH GT رونمایی کرد و می‌شود گفت این مدل مناسب‌ترین ساعت هوشمند برای فعالیت‌های خارج از منزل و هم‌چنین برای علاقه‌مندان به تمرین‌های ورزشی است، مخصوصا این روزها که تلاش برای حفظ تناسب اندام و مدیریت سلامتی به یک رفتار مرسوم تبدیل شده است. این ساعت به امکاناتی همچون باتری با ظرفیت بالا، طراحی جذاب و عملکردهای هوشمند دیگر مجهز شده است. HUAWEI WATCH GT جامع‌ترین توضیحات لازم برای تمرین‌های ورزشی را ارائه می‌دهد و قادر است برنامه‌هایی شامل تمرین‌های ورزشی مختلف که به صورت پیش فرض روی این دستگاه نصب شده را در اختیار کاربران خود قرار دهد. ساعت هوشمند هوآوی این امکان را به کاربران خود می‌دهد که مواردی نظیر چربی بدن و ضربان قلب خود را کنترل کنند به علاوه کاربران می‌توانند به صورت تخصصی و پیشرفته برای ورزش‌های مختلف برنامه‌ریزی کنند و در پایان گزارش‌های دقیقی مانند داده‌های به دست آمده از تمرین‌های ورزشی خود را دریافت کنند. یکی دیگر از امکانات WATCH GT HUAWEI مناسب سازی تمرین‌ها براساس مکانیسم بدن هر فرد است. این امکان که همراه با یک سیستم آموزش علمی امکان پذیر شده ، قادر است تمرین‌های ورزشی متفاوتی را در سطح‌های مختلف از مبتدی تا حرفه‌ای ارائه دهد و توصیه‌های ورزشی را به شکل هوشمندانه و مطابق با ویژگی‌های فیزیکی آن شخص تعریف کند. از جمله تمرین‌های ورزشی این سیستم می‌توان به تمرین‌های هوازی، استقامتی، چربی سوزی و دیگر دوره‌های مقدماتی اشاره کرد. برای مثال این ساعت هوشمند فعالیت‌هایی نظیر دویدن با سرعت کم را برای ابتدای کار در اولویت قرار می‌دهد، سپس بر اساس توانایی‌های فیزیکی شخص انواع تمرین‌های پیشرفته را به مرور زمان در برنامه ورزشی وارد می‌کند. هم‌چنین برای آن دسته از ورزشکاران حرفه‌ای که به طور مداوم ورزش می‌کنند تمرین‌های سنگین‌تری از جمله استقامت هوازی و دویدن مسافت طولانی با سرعت کم را در نظر می‌گیرد. مربی کلاس‌های خصوصی ورزشی در زمان تمرین‌، ورزشکاران را از وضعیت جسمانی‌شان آگاه کرده و در مورد نحوه اجرای صحیح حرکات راهنمایی می‌کنند. ساعت HUAWEI WATCH GT نیز قادر است با بهره‌گیری از سیستم هوشمند خود امکاناتی مشابه به کاربران خود ارائه دهد. این ساعت هوشمند می‌تواند وضعیت جسمانی کاربر از جمله ضربان قلب و سرعت دویدن را هم‌زمان بررسی و کاربر را از میزان پیشرفت خود مطلع کند. شاید این پرسش مطرح شود HUAWEI WATCH GT چگونه قادر است با استفاده از داده‌هایی از قبیل training load, recovery time وضعیت فیزیکی کاربر را بررسی کند؟ HUAWEI WATCH GT بعد از تلاش‌های 4 ساله در زمینه‌های مختلف، توانسته TruSeenTM3.0 heart rate را که یکی از تکنولوژی‌های پایه در زمینه سلامت و ورزش است را بهینه‌سازی کند و در نتیجه به دست آوردن اطلاعات دقیق از وضعیت ضربان قلب و سایر موارد را میسر کرده است. این ساعت در مقایسه با سیستم نظارت بر ضربان قلب سایر ساعت‌های هوشمند، به خاطر استفاده از تکنولوژی TruSeenTM3.0 داده‌هایی با دقت بالاتر و اتصالی بهتررا ارائه می‌دهد. جالب است بدانید این ساعت هوشمند سیستم نظارت بر ضربان قلب و کنترل کیفیت خواب را به صورت 24 ساعته پشتیبانی می‌کند. ساعت هوآوی این امکان را برای کاربر فراهم می‌کند تا در هر زمان و مکانی بتواند تمرین‌هایش را به صورت کاملا حرفه‌ای دنبال کند، در نتیجه کاربران می‌توانند مطمئن باشند ساعت هوشمند HUAWEI WATCH GT بهترین تجربه از تمرین‌های ورزشی را برای آنها به ارمغان می‌آورد."
ورزشی,سرمربی سابق پرسپولیس مذاکراتی برای نشستن روی نیمکت تیم ملی فوتبال ایران انجام داده است. به گزارش ایسنا، پس از جدایی مارک ویلموتس، فدراسیون فوتبال که شرایط خوبی را از نظر مالی تجربه نمی‌کرد، مذاکرات مختلفی را با گزینه‌های ایرانی و خارجی (برانکو ایوانکوویچ) انجام داد و در نهایت با وجود اینکه نام دراگان اسکوچیچ در بین گزینه‌ها نبود، با این مربی کروات قرارداد همکاری امضا کرد. حضور اسکوچیچ رو نیمکت تیم ملی با توجه به کارنامه این مربی انتقادات زیادی را از سوی کارشناسان به همراه داشت به طوری برخی از این صاحب نظران، انتخاب اسکوچیچ به عنوان سرمربی تیم ملی را توهین به مربیان ایرانی قلمداد کردند. طبق برنامه قبلی، تیم ملی فوتبال ایران باید در فروردین ماه در جریان دو دیدار حساس مقدماتی جام‌جهانی به مصاف هنگ‌کنگ و کامبوج می‌رفت، از این رو فدراسیون فرصت چندانی برای انتخاب مربی تیم ملی نداشت اما حالا که دیدارهای مقدماتی جام‌جهانی به تعویق افتاده، سئول نشینان این فرصت را دارند در انتخاب خود تجدید نظر کنند. از قرار معلوم قرارداد دراگان اسکوچیچ با فدراسیون فوتبال تا تیر ماه است و از طرف دیگر با توجه به انتقاداتی که به حضور این مربی کروات روی نیمکت تیم ملی شده، فدراسیون تمایلی به تمدید قراردادش ندارد. در همین حال از فدراسیون فوتبال خبر می‌رسد مذاکراتی برای سپردن هدایت تیم ملی فوتبال به گابریل کالدرون انجام شده و این مربی آرژانتینی هم ابراز رضایت کرده دوباره در ایران کار کند. کالدرون اعلام کرده حاضر است با حضور مستمر در ایران هدایت تیم ملی را بر عهده بگیرد و از طرف دیگر مبلغ درخواستی او برای فدراسیون فوتبال معقول است اما نکته مهم حضور مجدد این مربی در ایران بحث طلبش از باشگاه پرسپولیس است. به نظر می‌رسد اگر فدراسیون و کالدرون به توافق برسند، مربی آرژانتینی هم حاضر است از طلب ۵۵٠ هزار دلاری خود گذشت کند تا بدون مشکل روی نیمکت تیم ملی بنشیند. موضوع مذاکره با کالدرون به مقامات بالادستی فدراسیون هم گزارش شده و این مقامات هم موافقت خود را برای عقد قرارداد با کالدرون اعلام کرده‌اند. حالا باید دید آیا کالدرون دوباره به ایران سفر می‌کند یا اتفاق دیگری رخ خواهد داد.
فرهنگی/هنری,تالار وحدت و تالار رودکی با پایان یافتن ماه رمضان، در تیرماه میزبان برنامه‌های موسیقایی مختلفی هستند. به گزارش ایسنا، تالار وحدت تهران هشتم و نهم تیرماه میزبان ارکستر مجلسی ایران به رهبری منوچهر صهبایی خواهد بود. دهم تیرماه نیز ارکستر سرژیک میرزائیان در همین ساعت در تالار وحدت خواهد نواخت. دوشنبه دوازدهم تیرماه ارکستر آیسو در این تالار برای «پرویز تناولی و شیرهای ایرانی» می‌نوازد. این برنامه ۱۴ تیرماه نیز به همین منوال تکرار خواهد شد. اردوان کامکار، نوازنده سنتور ۱۵ تیر ساعت ۲۱:۳۰ برای علاقه‌مندان خود در تالار وحدت کنسرت خواهد داد. یکشنبه هجدهم تیرماه نیز در همین ساعت جشنواره شعر و موسیقی مازندران در این تالار برگزار می‌شود. گروه موسیقی «دنگ شو» نیز بیستم و بیست‌وسوم تیرماه در این سالن به استقبال مخاطبان خود خواهند رفت. همچنین گروه آوازی تهران به سرپرستی میلاد عمرانلو قصد دارد ۲۱ و ۲۲ تیرماه در تالار وحدت تهران برنامه‌ای را روی صحنه ببرد. برنامه موسیقی ویژه بانوان این تالار نیز متعلق به گروه «آتلا» است که جمعه ۲۳ تیرماه روی صحنه می‌رود. موسیقی نمایش «زنمرد» با همکاری ارکستر ملی ایران ۲۵ و ۲۶  تیر در این تالار برگزار خواهد شد. کنسرت «زاگرسیان ایران زمین» ۳۰ تیر و کنسرت گروه «آوای طبری» ۳۱ تیرماه آخرین برنامه‌های تالار وحدت تهران در اولین ماه تابستان خواهند بود. تمام برنامه‌های تالار وحدت به‌جز گروه «آتلا» ساعت ۲۱:۳۰ آغاز می‌شوند. آتلا ساعت ۱۴ کنسرت خود را آغاز خواهد کرد. تالار رودکی تالار رودکی ۹ تیرماه میزبان گروه کر «شباهنگ» به سرپرستی احمد عزیز خواهد بود. کنسرت هنرستان موسیقی پسران نیز ۱۴ تیر در این تالار برگزار خواهد شد. گروه «نقش» به سرپرستی امیر شریفی ۱۵ تیرماه در تالار رودکی روی صحنه خواهد رفت. گروه موسیقی «ژاو» نیز بیست‌ودوم تیر به سرپرستی سیاوش کامکار برای مخاطبان خود اجرا خواهد کرد. کنسرت «همهمه کاشی‌ها» به سرپرستی پیمان خازنی بیست‌وسوم تیرماه اجرای خود را در این تالار پشت سرخواهد گذاشت. گروه «چند شب» به سرپرستی پویان بیگلر قصد دارد چهار شب مهمان تالار رودکی باشد و از ۲۴ تا ۲۷ تیر رپرتوار خود را اجرا کند. «ذهن زیبا» نام کنسرتی است که قرار است مهیار علیزاده آن را سرپرستی کند و ۳۰ تیر در این تالار روی صحنه خواهد رفت. تمام اجراهای تالار رودکی ساعت ۲۱ برگزار خواهند شد.
ورزشی,امیرحسین فتحی مدیرعامل استقلال برای انتخاب مربی خارجی، با چند گزینه مذاکره کرده که یکی از آن‌ها در اولویت اول بود. به گزارش عصر ایران به نقل از خبرورزشی، این مربی خوزه پسیرو نام داشت. فتحی با این مربی معروف پرتغالی مذاکراتی داشت و از او خواست تا به استقلال ملحق شود ولی پسیرو بعد از چند روز به آن‌ها پاسخ منفی داد. این مربی  ظاهراً پولی درخواست کرد که پرداخت آن از توان استقلال خارج بود. یک منبع آگاه در استقلال فاش کرد فتحی با پسیرو بدون هیچ واسطه‌ای به صورت تلفنی مذاکره کرد. اگر این مربی حضور در استقلال را می‌پذیرفت، بی‌شک گزینه‌ای بود که می‌توانست همه طرفداران را قانع کند. پسیرو سابقه درخشانی دارد. او دستیار کی‌روش در تیم رئال‌مادرید بود، همچنین سابقه مربیگری تیم‌هایی، چون اسپورتینگ (دو بار)، الهلال، پاناتینایکوس، تیم ملی عربستان، براگا، الوحده امارات، پورتو، الشارجه و ویتوریا گیمارش را هم در کارنامه اش دارد. فتحی از کارنامه این مربی بسیار خوشش آمد و از او خواست تا هدایت استقلال را قبول کند ولی پسیرو هم شرایطی داشت که با مربیان دیگر فرق می‌کرد. به هر حال او با توجه به سابقه درخشانش، همین حالا می‌تواند در لیگ‌های اروپایی هم سرمربیگری کند. او فصل قبل سرمربی تیم اسپورتینگ لیسبون بود و با این تیم هم به موفقیت رسید. دیروز حتی این بحث بود که اگر باشگاه استقلال به هر دلیلی با استراماچونی در لحظه آخر به توافق نرسد شاید فتحی دوباره به سراغ پسیرو برود و با او مذاکرات جدیدی داشته باشد.
سیاسی,"تولیت آستان قدس رضوی گفت: نقد و انتقاد لازمه جامعه زنده است اگر اینها نباشد آن جامعه مرده است اما نقد، باید خیرخواهانه، ناصحانه و چاره جویانه باشد. به گزارش ایرنا؛ حجت الاسلام احمد مروی سه شنبه شب در مراسم ""شکوه صبر و شکر"" در حرم امام رضا(ع) افزود: اگر در جامعه نقد نباشد می شود مدیریت آل سعود که هیچ نقد و انتقادی از آن جامعه بیرون نمی‌آید و گردن منتقدان را با شمشیر قطع می‌کنند. وی ادامه داد: در جامعه اسلامی، نبوی و انقلاب اسلامی باید نقد و انتقاد باشد اما نباید این امور از روی بغض و نفرت و پخش رذایل در میان مردم انجام شود. تولیت آستان قدس رضوی گفت: نباید در مقام قضاوت و داوری مرزهای عدالت و انصاف را عبور کنیم و نگاه قبیله‌ای به مصالح کشور نیست. مروی با بیان این که در بیان مطالب نباید همه چیز را سفید یا سیاه ببینیم افزود: سفید دیدن امور غرور کاذب و توقف و سیاه دیدن، یاس و ناامیدی به دنبال دارد اما ما باید واقع بین باشیم و نکات مثبت و منفی را بگوییم. وی اضافه کرد: آنها که به سیاه نمایی مشغول هستند در میدان دشمن بازی می‌کنند. انتقاد باید باشد اما به گونه‌ای که مردم دچار اختلاف نشوند. تولیت آستان قدس رضوی گفت: دشمن، طمع بسته است و باید مراقب باشیم سختی، دشواری، بیکاری نسل جوان و گرانی ما را از اصل اساسی انقلاب دور نکند و میدان را برای دشمن باز نکنیم. مروی افزود: حضور شکوهمند در انتخابات از مظاهر وحدت است و هر حضور ما دشمن را دچار یاس می‌کند. دشمن را با کمرنگ بودن حضور شاد نکنیم. یکی از برنامه های آنها ایجاد ناامیدی به خصوص در نسل جوان است. وی با اشاره به سالروز پیروزی انقلاب اسلامی هم گفت: امام(ره) کارهای بزرگی انجام داد و خدا عمر با برکتی به او عنایت کرد و احیای اسلام کار بزرگ او بود. در عصری که تصور می‌کردند اسلام دفن شده است امام(ره) اسلام را زنده کرد. تولیت آستان قدس رضوی با بیان این که ۲۰۰ سال است روشنفکران و سیاستمدران و فیلسوفان غرب تلاش می‌کنند اسلام را به دست فراموشی بسپارند افزود: آنها برای هدف خود پول و تبلیغات فراوان هزینه کردند تا اسلام را منزوی کنند چون می‌دانند قدرتی که می‌تواند در برابر چپاولگری آنها بایستد و ملتها را بیدار کند اسلام است. مروی افزود: امام خمینی (ره) اسلام را نه فقط به ذهن و عمل زندگی شخصی و فردی بازگرداند بلکه در صحنه سیاسی جهان هم مطرح کرد. وی ادامه داد: ملت بزرگ ایران به خصوص در دوره قاجار و پهلوی به خاطر حکومتهای مزدور، وابسته و ناشایست دچار انحطاط تاریخی و عقب ماندگی شد و آنها ملت ایران را تحقیر کردند و به عقب بردند. امام(ره) یکی از مرتجع‌ترین و پلیدترین حکومتهای عصر حاضر را از بین برد و حکومت استبدادی و دیکتاتوری و عقب مانده را از بین برد و به جای آن مردمسالاری دینی را حاکم کرد. تولیت آستان قدس رضوی با بیان این که انقلاب اسلامی از همان آغاز با تحریک مسائل قومی، ایجاد جنگ داخلی، تحریم و جنگ تحمیلی رو به رو شد افزود: بسیاری از انقلابهای دیگر کشورها در برابر یکی از اینها هم دوام نیاوردند. اما انقلاب با عظمت‌تر، مقاومتر و استوارتر و بدون کمترین عقب نشینی از مواضع اصولی خود از پس اینها بیرون آمد. مروی افزود: کسانی که شعار می‌دادند انقلاب ایران چهلمین سالروز پیروزی خود را نمی‌بیند خودشان ناپدید شدند. امروز انقلاب در بخشهای مختلف رو به پیشرفت است و اقدامات بسیار خوبی در اقصی نقاط کشور انجام شده است و یکی از اینها موضوع انتخابات و مشارکت مردم است که ۴۰ انتخابات واقعی برگزار شده است و مشارکت مردم در کانون مدیریتی کشور به عنوان اصل اساسی به حساب می‌آید."
حوادث,رییس مرکز فوریت های پزشکی دانشگاه علوم پزشکی کرمانشاه اعلام کرد: در اثر واژگونی یک دستگاه پژو 405 در جاده حمیل به اسلام آبادغرب 2 تن کشته و چهار نفر دیگر نیز مصدوم شدند. اکبر آزادی روز پنجشنبه در گفت و گو با ایرنا افزود: مصدومان این حادثه توسط آمبولانس های مرکز فوریت ها پزشکی به بیمارستان امام خمینی (ره) اسلام آبادغرب انتقال یافتند.  وی اظهار کرد: این خودرو ساعت 8:15 در حوالی روستای 'بدرگرد' در جاده حمیل به اسلام آبادغرب از مسیر منحرف و واژگون شد. محور حمیل به اسلام آبادغرب به دلیل 2 طرفه بودن یکی از محورهای حادثه خیز استان کرمانشاه است.
سلامت,"زخم‌ها می‌توانند در بسیاری از بخش‌های بدن از جمله جداره داخلی معده ایجاد شوند. در این میان برخی از داروهای خانگی و طبیعی می‌توانند درد و سایر علائم مرتبط با زخم معده را از بین ببرند. به گزارش ایسنا، زخم معده یا همان زخم دوازدهه از زخم‌هایی است که در جداره داخلی معده یا دوازدهه – بخش ابتدایی روده کوچک – بروز می‌کند و زمانی ایجاد می‌شود که اسید معده باعث تخریب پوشش معده شود. از علل زخم معده می‌توان به عفونت باکتری هیلکوباکتر پیلوری و استفاده طولانی مدت از داروهای ضد التهابی غیراستروئیدی (NSAIDS) مانند ایبوپروفن یا آسپیرین اشاره کرد. برخی افراد بر این باورند که استرس یا غذاهای تند می‌تواند باعث زخم معده شود در صورتی که این عوامل باعث ایجاد زخم نمی‌شود بلکه می‌تواند به افزایش تولید اسید معده منجر شود. در صورتی که فردی زخم معده داشته باشد در معده خود احساس سوزش می‌کند. این احساس سوزش اغلب بین چند دقیقه تا چند ساعت به طول می‌انجامد، پس از مصرف ضد اسیدها یا توقف جذب غذا کاهش می‌یابد، در نیمه شب یا طی مصرف وعده‌های غذایی شروع و این سوزش برای چندین هفته قطع و وصل می‌شود. ۱۰ درمان خانگی برای زخم معده ۱) پروبیوتیک‌ها: پروبیوتیک‌ها موجودات زنده‌ای هستند که به ترمیم توازن باکتری‌های دستگاه گوارش کمک می‌کنند. همچنین با کمک به سلامت مطلوب روده می‌توانند به درمان زخم معده کمک کنند. طبق بررسی‌های انجام شده، پروبیوتیک‌ها نمی‌توانند هلیکوباکتر پیلوری را نابود کنند اما می‌تواند تعداد فعلیِ این باکتری‌ها را کاهش داده، سرعت روند بهبودی را افزایش داده و برخی علائم را نیز بهبود بخشد. در صورتی که از پروبیوتیک‌ها در کنار سایر روش‌ها استفاده شود می‌تواند به از بین بردن باکتری‌های مضر کمک کند. می‌توان پروبیوتیک ‌ها را در منابعی مانند ماست، مواد غذایی تخمیری و مکمل‌های پروبیوتیک پیدا کرد اما غلظت پروبیوتیک‌ها در مکمل‌های آن به نسبت سایر منابع بیشتر است. ۲) زنجبیل: بسیاری از مردم بر این باورند که زنجبیل اثرات حفاظتی بر دستگاه گوارش دارد و از آن برای درمان بیماری‌های معده و گوارشی مانند یبوست، نفخ و التهاب معده (گاستریت) استفاده می‌کنند. بررسی‌ها نشان می‌دهد که زنجبیل می‌تواند به درمان زخم‌های معده ناشی از هلیکوباکترپیلوری کمک کرده و از ایجاد زخم‌های ناشی از داروهای ضد التهابی غیر استروئیدی جلوگیری کند. با این حال بسیاری از این نتایج حاصل مطالعات روی حیوانات بوده و اثرات آن روی انسان‌ها هنوز به طور دقیق مشخص نیست. ۳) میوه‌های رنگارنگ: بسیاری از میوه‌ها حاوی ترکیباتی به نام فلاونوئیدها در دسته پلی فنول‌ها هستند. فلاونوئیدها به رنگ‌های غنی در برخی میوه‌ها منجر می‌شوند. بررسی‌ها حاکی از آن است که پلی فنول‌ها می‌توانند به درمان زخم معده و طیف وسیعی از مشکلات گوارشی همچون اسپاسم‌ها و اسهال کمک کنند. فلاونوئیدها دارای خواص آنتی اکسیدانی بوده و همچنین با افزایش مخاط معده که مانع رشد هیلکو باکتر پیلوری می‌شود از پوشش معده در برابر ایجاد زخم‌ها محافظت می‌کند. فلاونوئیدها در میوه‌هایی همچون سیب، بلوبری، گیلاس، لیمو، پرتغال و آجیل‌ها یافت می‌شود. ۴) موز سبز: تحقیقات نشان می‌دهد که موز سبز یا نارس می‌تواند تاثیری مثبت بر زخم‌های گوارشی داشته باشد. موز نارس حاوی فلاونوئیدی به نام لوکوسیانیدین است که مقدار مخاط معده را افزایش می‌دهد. همچنین این میوه میزان اسیدی بودن معده را کاهش می‌دهد که به جلوگیری و از بین بردن علائم زخم کمک می‌کند. ۵) عسل: عسل یک شیرین کننده طبیعی رایج است که از طیف وسیعی از مزایا برای سلامتی برخوردار است. بررسی‌ها نشان می‌دهد که عسل ""مانوکا"" دارای اثرات ضد میکروبی علیه هلیکوباکترپیلوری بوده و برای درمان زخم معده مفید است. همچنین بسیاری از افراد از عسل برای تسریع بهبود زخم‌ها از جمله زخم‌های پوستی، سوختگی و جراحت‌ها استفاده می‌کنند. ۶) زردچوبه: زردچوبه که ادویه‌ای زردرنگ و رایج در هند و سایر نقاط جنوب آسیا محسوب می‌شود، مانند فلفلی چیلی حاوی ترکیبی مفید به نام کورکومین است. نتایج مطالعات نشان می‌دهد که کورکومین فعالیت‌های ضد التهابی و آنتی اکسیدانی داشته و به جلوگیری از زخم معده کمک می‌کند. اگرچه در مورد خواص زردچوبه در درمان زخم‌ها به بررسی‌های بیشتری نیاز است اما نتایج اولیه نشان می‌دهد این ادویه می‌تواند به کاهش علائم زخم و درمان آن کمک کند. ۷) بابونه: برخی افراد از گل بابونه و چای بابونه برای درمان اضطراب‌های خفیف، اسپاسم‌های روده و التهاب استفاده می‌کنند. مطالعات نشان می‌دهد که عصاره بابونه خواص ضد زخم داشته و ممکن است بتواند زخم معده را مهار کرده و زمان بهبودی آن را کاهش دهد. با این حال بیشتر این مطالعات روی حیوانات صورت گرفته و به مطالعات بیشتری روی انسان‌ها در این زمینه نیاز است. ۸) سیر: سیر در بسیاری از نقاط جهان یک افزودنی محبوب برای طعم دهی غذاها به شمار می‌رود. سیر خواص ضد میکروبی و ضد باکتریایی دارد که برای مبارزه با عفونت‌ها مفید است. برخی مطالعات نشان می‌دهد که سیر به جلوگیری از توسعه زخم‌ها و تسریع روند بهبودی آنها کمک می‌کند. همچنین می‌تواند به جلوگیری از رشد هلیکوباکتر پیلوری بیانجامد. یک مطالعه نیز نشان می‌دهد که خوردن دو حبه سیر با هر وعده غذایی و دو بار در روز می‌تواند علیه هیلکوباکترپیلوری اثرات ضد باکتریایی داشته باشد. ۹) شیرین بیان: شیرین بیان ادویه‌ای بومی منطقه مدیترانه و آسیاست. صدها سال است که مردم از شیرین بیان در داروهای سنتی استفاده می‌کنند. برخی معتقدند که خوردن ریشه خشک شیرین بیان می‌تواند به درمان و جلوگیری از زخم معده کمک کند. اما تحقیقات بر استفاده از مکمل‌های شیرین بیان به جای گیاه آن تاکید دارند. یک مطالعه نشان می‌دهد مصرف مکمل‌های شیرین بیان می‌تواند به مبارزه با عفونت‌های هلیکوباکترپیلوری و جلوگیری از رشد آن کمک کند. ۱۰) آلوئه ورا: آلوئه ورا یک روغن گیاهی رایج در بسیاری از لوسیون‌های موضعی، مواد آرایشی و مواد غذایی است. برخی مطالعات از چگونگی تاثیر آلوئه ورا بر زخم‌های معده، نتایج مطلوب به دست آورده‌اند. به عنوان مثال یک مطالعه روی موش‌های صحرایی نشان داد اثرات درمانی آلوئه ورا روی زخم‌ها مشابه داروهای ضد زخم معروف است. اما برای مشخص شدن تاثیرات آن بر انسان‌ها به مطالعات بیشتری نیاز است. درمان‌های پزشکی زخم معده درمان‌های پزشکی زخم معده بر اساس علل ایجاد زخم معده متفاوت است. در صورتی که داروهای ضد التهابی غیراستروئیدی عامل ایجاد زخم باشند، پزشک احتمالا کاهش یا توقف مصرف این داروها را توصیه می‌کند و فرد می‌تواند داروهای دیگری را برای تسکین دردهای خود جایگزین کند. پزشک می‌تواند مهار کننده‌های پمپ پروتون (PPls) را برای کاهش اسید معده و محافظت از پوشش معده تجویز کنند. این داروها نمی‌توانند باکتری‌ها را بکشند اما می‌توانند به مبارزه با عفونت هلیکوباکترپیلوری کمک کنند. از نمونه‌های این داروها می‌توان لانسوپرازول و امپرازول را نام برد. همچنین پزشک ممکن است مسدود کننده‌های گیرنده‌های هیستامین مانند رانیتیدین و فاموتیدین را که مانع تولید بیش از حد اسید می‌شود، تجویز کند. علاوه بر آن محافظ هایی به نام سوکرالفیت که به جلوگیری از آسیب بیشتر به ناحیه اطراف زخم کمک می‌کند نیز در این موارد تجویز می‌شود. در صورتی که هیلکوباکترپیلوری عامل ایجاد زخم معده باشد، پزشک ممکن است آنتی بیوتیک‌هایی را تجویز کند. از آن جایی که هیلکوباکترپیلوری به سختی از بین می‌رود، فرد باید تمام دوزهای تجویزی را دقیقا همان طور که تجویز شده حتی پس از اینکه علائم از بین رفت، مصرف کند. پزشکان اغلب به هنگام درمان زخم‌های گوارشی چندین دارو و درمان را ترکیب می‌کنند. درمان‌های ترکیبی به کاهش درد، جلوگیری از آسیب بیشتر و درمان هر گونه عفونت کمک می‌کند. به گزارش سایت تخصصی مدیکال نیوز تودی، اگرچه فرد مبتلا به زخم‌های گوارشی می‌تواند از برخی درمان‌های خانگی بهره بگیرد اما باید برای تشخیص علت بیماری و دریافت درمان‌های مناسب حتما به پزشک متخصص مراجعه کرد. پزشک می‌تواند با روش مناسب به درمان زخم‌ها کمک کند و در همین حین درمان‌های خانگی البته با مشورت پزشک متخصص می‌توانند به پیشگیری از ایجاد این زخم‌ها در آینده و کاهش علائم به طور طبیعی کمک کنند."
سیاسی,محمود احمدی‌نژاد صبح امروز- دوشنبه 11 اسفندماه - برای بازدید از مناطق زلزله‌زده سی‌سخت به این شهر در استان کهگیلویه و بویر احمد سفر کرد. به گزارش ایلنا، رئیس دولت نهم  و دهم جمهوری  اسلامی ایران در حالی به این شهرستان سفر کرده‌ که موج چهارم کرونا در بیشتر استان‌ها از جمله استان کهگیلویه و بویر‌احمد آغاز شده و اغلب شهرستان‌های  کشور درگیر کرونای انگلیسی هستند. از سوی دیگر ازدحام مردمی که گرفتار مشکلات زیادی هستند می‌تواند موجب همه‌گیری دوباره این ویروس و تبدیل وضعیت این شهرستان به قرمز شود. مردمی که در این روزهای سرد و برفی با بی‌خانمانی  ناشی از  زلزله اخیر دست و پنجه نرم می‌کنند حال باید به خاطر سفرهای غیر ضرروی برخی از مسئولان وقت و سابق مصیبت‌ کرونای انگلیسی را  نیز تجربه کنند. برخی از نمایندگان سابق مجلس از جمله ستار هدایت‌خواه  هم در نشست مجازی ستاد امر به معروف و نهی از منکر کهگیلویه و بویراحمد در خصوص سفر ” احمدی نژاد” به شهر سی سخت واکنش نشان داد. این نماینده ادوار هفتم و هشتم مجلس در واکنش به سفر احمدی‌نژاد به «سی سخت»به یک رسانه محلی گفت: «فکر نمی‌کنم احمدی نژاد، امکانات و اختیارات دولتی و حاکمیتی داشته باشد. اگر امکانات مردمی در اختیار دارد که به کمک مردم سی سخت بیاید خوب است، اما اگر غیر از این باشد ، سفر او به سی سخت دردی از مردم این شهر دوا نخواهد کرد.» برخی از شهروندان سی سخت هم در گفت وگو با ایلنا  سفر احمدی‌نژاد را مانند سفرهای دیگر او نمایشی دانسته و علت آن را نزدیکی به زمان انتخابات اعلام کردند.
حوادث,تبهکاری یک مرد با خالی کردن حساب بانکی طعمه‌هایش راز یک باند حرفه‌ای را فاش کرد. به گزارش رییس پلیس فتا تهران بزرگ با اعلام این خبر گفت: اوایل آبان ماه سال جاری پرونده‌های مشابه‌ای به اداره پلیس فتا تهران گزارش می‌شد که نشان از آن داشت از حساب چند زن و مرد اقدام به برداشت پول شده است. بدین ترتیب تیمی از ماموران پلیس فتا تهران برای تحقیقات پلیسی وارد عمل شدند و در همان تجسس‌های ابتدایی در برابر 70 زن و مرد که اهل یک منطقه در بلوار ابوذر، خیابان بهشتی بودند قرار گرفتند. ماموران در تحقیقات ابتدایی پی‌بردند که از حساب همه 70 زن و مرد بدون اینکه کارت‌شان را در اختیار دیگری قرار دهند پول برداشت شده است. رییس پلیس فتا تهران افزود: تجسس‌های کارشناسان پلیس فتا تهران کلید زده شد و ماموران در کاوش‌های پلیسی پی‌بردند که همه طعمه‌ها از یک مغازه میوه‌فروشی خرید کرده‌اند و پس از خرید، حساب آنها خالی شده است. همین کافی بود تا ماموران برای دستگیری مرد میوه فروش وارد عمل شوند اما وقتی برای دستگیری وی وارد عمل شدند مشخص شد این مرد بدون اطلاع قبلی با صاحب مغازه ناپدید شده و دیگر مغازه را باز نکرده است. وی ادامه داد: ماموران در این مرحله به سراغ صاحب مغازه رفته و بازجویی‌ها مشخص شد این مرد مغازه‌اش را به مرد میوه فروش که ایرج نام دارد اجاره داده اما وی پس از چند ماه ناگهان مغازه‌اش را رها کرده و ناپدید شده است. تیم پلیسی تحقیقات خود را برای دستگیری ایرج در دستور کار خود قرار دادند تا اینکه پس از چند روز مرد با مشخصات و مدارک ایرج پای در اداره پلیس گذاشت و از سناریوی عجیبی پرده برداشت. سرهنگ کاظمی اظهار داشت: مرد جوان با در دست داشتن مدارک ادعا کرد که سال 91 همه مدارکش از داخل خودرویش به سرقت رفته است و زمانیکه صاحب مغازه در برابر این مرد قرار گرفت نیز عنوان کرد که این مرد میوه فروش نیست. ماموران در این شاخه از تحقیقات پی‌بردند که مرد میوه فروش با مدارک سرقتی و جعلی اقدام به اجاره مغازه میوه فروشی کرده است. تیم پلیسی در کاوش‌های خود متوجه شدند که مردمیوه فروش با استفاده از دستگاه اسکیمر اقدام به کپی کردن کارت‌های بانکی طعمه‌هایش کرده و سپس در فرصتی مناسب با در دست داشتن این کارت‌ها اقدام به نقد کردن حساب‌های سرقتی کرده است. سرهنگ تورج کاظمی ادامه داد: ماموران که احتمال می‌دادند مرد میوه فروش و همدستانش در شهرهای دیگر به همین شیوه دست به کلاهبرداری و خالی کردن حساب‌های طعمه‌هایشان می‌کنند تحقیقات پلیسی را به صورت کشور در دستور کار خود قرار دادند. تجسس‌ها ادامه داشت تا اینکه مرد جوانی که در کار فروش گوشی موبایل فعالیت داشت در تماس با ماموران از مراجعه مرد مرموزی به مغازه‌اش خبر داد که خیلی زود ماموران پای در مغازه گذاشتند و مشخص شد مرد مرموز با در اختیار داشتن کارت بانکی شخص دیگری اقدام به خرید گوشی موبایل کرده است. ماموران در تحقیقات پی‌بردند که مهدی با کارت بانکی سرقتی قصد خرید گوشی موبایل داشته است که در ادامه متهم ادعا کرد که راننده است و با مرد جوانی به تبریز آمده و مسافرش با دادن چند کارت بانکی از من خواسته تا برایش در شهر خرید کنم. تیم پلیس فتا تهران در این مرحله وارد عمل شده و با سرنخ‌های به دست آمده پی‌بردند مهدی همراه حسین و دوستانش برای خالی کردن حساب‌های بانکی به تبریز سفر کرده‌اند. وی گفت: در این مرحله ماموران برای دستگیری دیگر اعضای این باند وارد عمل شدند و مشخص شد حسین یکی از متهمان سابقه‌دار در زمینه جعل، کلاهبرداری، سرقت، مواد مخدر و توزیع پول‌های تقلبی است. سرهنگ تورج کاظمی، رییس پلیس فتا تهران گفت: ماموران پلیس فتا با اقدامات فنی و پلیسی موفق به شناسایی مخفیگاه حسین و یکی از همدستانش به نام امیر در محله سلیمان خاطر شدند و روز 4 دی ماه سال جاری، عملیات دستگیری متهمان کلید زده شد. حسین و امیر وقتی در برابر ماموران قرار گرفتند تصمیم به فرار داشتند اما وقتی خود را در حلقه محاصره پلیس دیدند با چاقو به سمت ماموران حمله کردند که تیم پلیسی با هوشیاری موفق به دستگیری این 2 تبهکار خشن شدند. ماموران در بازرسی بدنی از حسین چک‌های سفید امضای سرقتی به دست آوردند ودر ادامه یک کیف پر از کارت‌های بانکی سرقتی و دفترچه‌ای که شماره و اطلاعات کارت‌های بانکی ثبت شده بود کشف کردند. وی افزود: تحقیقات پلیسی ادامه داشت و ماموران پس از تجسس از متهمان وقتی در حال بازرسی مخفیگاه حسین و همدستش بودند متوجه باز شدن در خانه شده و ورود مرد جوانی به داخل خانه حسین شدند. این مرد که علی نام داشت وقتی در برابر ماموران قرار گرفت دیگر راهی جز تسلیم شدن نداشت. ماموران در بازرسی از مخفیگاه این متهمان مدارک جعلی، گواهینامه جعلی و یک دستگاه اسکیمر به دست آوردند وعلی پس ازدستگیری به همدستی با حسین و دوستانش اعتراف کرد. در این مرحله مشخص شد علی با همدستی یکی دیگر از اعضای باند که همان مرد میوه فروش است در شهرهای مختلفی اقدام به کپی کردن کارت‌های بانکی طعمه‌هایشان کرده و سپس دست به سرقت زده‌اند. همین کافی بود تا ماموران پلیس فتا با اطلاعات به دست آمده، تحقیقات پلیسی را برای دستگیری یوسف که همان مرد میوه فروش بود آغاز کنند. ردیابی‌ها ادامه داشت تا اینکه روز 20 دی ماه با شناسایی مخفیگاه یوسف عملیات پلیسی کلید زده شد و مرد میوه فروش در عملیاتی غافلگیرانه دستگیر شد. یوسف ابتدا سعی داشت خود را بیگناه معرفی کند اما وقتی در برابر مدارک پلیسی و اعترافات همدستانش قرار گرفت به کلاهبرداری میلیاردی اعتراف کرد. بنا به این گزارش، متهمان با قرار وثیقه میلیاردی برای تحقیقات بیشتر و سیر مراحل قانونی در اختیار مقام قضایی قرار گرفته‌اند.
فناوری,در پی چاپ گزارشی با تیتر «چه کسانی سهام‌دار پیام‌رسان‌های داخلی هستند» در شماره روز گذشته «شرق»، مدیر پیام‌رسان «آی‌گپ» و روابط‌عمومی بانک پاسارگاد جوابیه‌های جداگانه‌ای ارسال کردند. «شرق» در ادامه نوشت: محمدرضا کاظمی، مدیر «پیام‌رسان» آی‌گپ، در جوابیه خود برای روزنامه شرق نوشته: «در خصوص خبر مندرج‌شده در آن روزنامه محترم (صفحه نخست و صفحه سوم) تحت عنوان «چه کسانی سهام‌دار پیام‌رسان‌های داخلی هستند»، در مورخ ۱۸ اردیبهشت ۹۷ بدینوسیله اعلام می‌شود هیچ کنسرسیوم یا شرکتی با محوریت شرکت گسترش الکترونیک مبین لایران نسبت به خرید یا مالکیت پیام‌رسان‌ آی‌گپ اقدام نکرده و اخبار منتشرشده دراین‌باره نتیجه رایزنی‌های شایعات خبری پیرامون این حوزه بوده که این مطالب در گذشته نیز بیان شده بود و از سوی آی‌گپ کذب اعلام می‌شود. انتظار می‌رود بر اساس ماده ۲۳ قانون مطبوعات و خبرگزاری‌ها تکذیبیه این خبر در همان ابعاد و تیتر در صفحه نخست و سوم با توضیحات کامل منتشر و موارد ذکرشده منعکس شود». خسرو رفیعی، از روابط‌عمومی بانک پاسارگاد نیز در جوابیه خود برای گزارش مورخ ۱۸ اردیبهشت ۹۷ نوشته «همان‌گونه که مطلع هستید بانک پاسارگاد پیش از این نیز همکاری با پیام‌رسان «آی‌گپ» را تکذیب کرده و این بانک هیچ‌گونه سهامی در آی‌گپ ندارد. «خواهشمند است به نحو مقتضی اصلاح لازم صورت گیرد».
فناوری,شرکت اپل به زودی به کاربران خود کمک می کند تا با استفاده از تلفن همراه ارزش مواد غذایی را که می خواهند مصرف کنند، مشاهده کنند. به گزارش ایرنا از روزنامه دیلی میل، این شرکت بابت سیستمی که به کاربران امکان می دهد ارزش مواد غذایی خود را بطور مستقیم از طریق صفحه نمایش آیفون و یا اپل واچ خود مشاهده کنند، پتنت (ثبت اختراع ) دریافت کرده است. سیستم ابداعی اپل حتی به کاربران می گوید که گزینه های سالم تر را برای وعده بعدی غذایی خود انتخاب کنند. این پتنت توضیح می دهد که با یک روش مبتنی بر رایانه، می توان برچسب های الکترونیکی شناسایی فرکانس رادیویی (RFID) را برای نشان دادن متغیرهای مواد غذایی مورد نظر مشتری، رمزگشایی کرد. پس از ایجاد این برچسب ها، موسسات غذایی متغیرهای غذایی مانند کالری و چربی کل را در این برچسب ها که روی ظروف حاوی مواد غذایی آپلود می کنند و کاربر به سادگی می تواند به وسیله دستگاه خود این اطلاعات را استخراج کند. اپل همچنین توضیح می دهد که این سیستم می تواند به عنوان یک 'دیده بان' برای تشخیص نوع غذای مصرفی کاربر عمل کند. همچنین این پتنت شامل روشی است که سیستم از طریق آن و با ردیابی حرکات دست کاربر متوجه می شود که آیا کاربر تمام غذای خود را مصرف کرده و یا اندکی از آن را در بشقاب باقی گذاشته است.
ورزشی,مهاجم ایرانی احتمالا به شارلوا بازگردد. به گزارش طرفداری، به نظر می رسد که کاوه رضایی، مهاجم ایرانی باشگاه کلوب بروخه در آستانه جدایی از تیمش باشد. دلیل اصلی این جدایی، عدم رضایت کلوب بروخه از عملکرد مهاجم ایرانی است. سایت lesoir بلژیک طی گزارشی نوشت که جدایی کاوه از کلوب بروخه قطعی است. کادر فنی نمی خواهد وی را حفظ کند و او در برنامه های باشگاه بلژیکی نیز جایی ندارد. مشکل اصلی انتقال کاوه رضایی، قیمت بالای اوست. در حال حاضر شارلوا علاقه زیادی دارد مهاجم سابق خود را بازگرداند ولی کلوب بروخه قیمت بالایی دارد و همچنین می خواهد مهاجم خود را دائمی یا قرضی با بند خرید دائمی به فروش برساند که شارلوا نمی تواند از نظر مالی از عهده این انتقال برآید. در حال حاضر دو باشگاه در حال مذاکره هستند. البته تیم های دیگری نیز خواهان رضایی هستند ولی او می خواهد در فوتبال بلژیک و ترجیحا شارلوا به فوتبال خود ادامه دهد.
سیاسی,دیوان محاسبات درباره حقوق‌های غیرمتعارف برخی شرکت‌های دولتی اطلاعیه ای منتشر کرد.
ورزشی,فدراسیون کشتی با توجه به توصیه اتحادیه جهانی کشتی تا تیرماه سال جاری تمامی برنامه‌های اردویی و رقابت‌های خود را لغو می‌کند. به گزارش ایسنا، محمد ابراهیم امامی، سخنگوی فدراسیون کشتی با بیان این مطلب افزود: همانطور که می‌دانید در شرایط کنونی جهان با توجه به شیوع ویروس کرونا با یک بحران جدی و خطرناک مواجه شده است و به همین دلیل نیز اکثر رقابت‌های ورزشی از جمله المپیک ۲۰۲۰ توکیو یا لغو و یا به تعویق افتاده است. وی افزود: در همین راستا روز ۱۸ فروردین ماه اتحادیه جهانی کشتی در نامه‌ای به فدراسیون های ملی اعلام کرد که تمامی رقابت‌های قهرمانی خود را که تا روز ۱۰ تیرماه برنامه ریزی شده بودند به تعویق می‌اندازد و تاریخ جدید برگزاری این مسابقات نیز پس از هم اندیشی با میزبان، کمیسیون فنی و دپارتمان ورزشی اتحادیه اعلام خواهد شد. امامی تصریح کرد: همچنین تمامی تورنمنت‌های بین‌المللی نیز تا همین تاریخ لغو شده است و اتحادیه جهانی کشتی نیز به تمامی فدراسیون‌های عضو توصیه کرده است که تمامی رویدادهای ملی خود را به منظور اطمینان از حفظ سلامت ورزشکاران و شرکت کنندگان، لغو کنند. سخنگوی فدراسیون کشتی ادامه داد: از سوی دیگر با توجه به اینکه کشور ما نیز درگیر مبارزه با این ویروس خطرناک است، بر اساس مصوبات ستاد ملی مبارزه با کرونا و همچنین ستاد مقابله با کرونا در ورزش، تمامی فعالیت‌های ورزشی نیز تا اطلاع ثانوی تعلیق شده است. وی گفت: بر این اساس فدراسیون کشتی با توجه به موارد فوق تصمیم بر این گرفت که همگام با اتحادیه جهانی کشتی تمامی برنامه های ورزشی خود از جمله برگزاری اردوها و مسابقات را تا ۱۰ تیرماه به حالت تعلیق درآورد و بازگشت به شرایط عادی نیز منوط به مهیا شدن شرایط از نظر شیوع ویروس کرونا، پس از آن تاریخ خواهد بود. امامی در پایان خاطرنشان کرد: حفظ سلامتی و ایمنی ورزشکاران، مربیان، داوران و سایر دست اندرکاران کشتی کشور و خانواده‌های آنها مهمترین اولویت فدراسیون کشتی است و امیداریم که مردم عزیز ایران با همکاری و همدلی بتوانند این شرایط سخت را پشت سرگذارند تا بار دیگر شاهد افتخارآفرینی فرزندان و قهرمانان خود باشند.
فرهنگی/هنری,پیکر زنده‌یاد رکن‌الدین خسروی برای خاکسپاری به ایران منتقل می‌شود. سهراب سلیمی درباره وضعیت مراسم خاکسپاری رکن‌الدین خسروی که دو روز قبل در لندن درگذشت و برنامه‌ریزی‌هایی که انجام شده است به ایسنا گفت:‌ طی تماسی که با همسر آقای خسروی داشتم، اطلاع یافتم که خانواده این مرحوم به این جمع‌بندی رسیده‌اند که با توجه به علاقه‌مندی رکن‌الدین خسروی، پیکر ایشان به ایران منتقل خواهد شد. در این راستا هماهنگی‌ها و ارتباطاتی با معاونت هنری وزارت فرهنگ و ارشاد اسلامی و نیز خانه تئاتر صورت گرفته و قرار بر این است که تشریفات از طریق سفارت ایران در لندن پیگیری شود. او افزود: به این ترتیب باید منتظر باشیم تا ببینیم تشریفات اداری و پیگیری‌ها در لندن در چه زمانی انجام می‌شود تا بعد ما هم در اینجا برای مراسم تشییع و خاکسپاری برنامه‌ریزی لازم را انجام دهیم. به گزارش ایسنا، رکن‌الدین خسروی یکی از کارگردانان قدیمی و هنرمندان تأثیرگذار در تئاتر ایران، ۲۶ دی‌ماه در لندن درگذشت. رکن‌الدین خسروی کارگردان ایرانی مقیم لندن بود که در سال‌های فعالیتش نمایش‌هایی همچون«آنتیگون»، «پایان بازی»، «لبخند باشکوه آقای گیل»، «زیتون»، «ژاندارک»، «سی زوئه بانسی مرده است»، «گوشه نشینان آلتونا»، «باغ آلبالو» و «دشمن مردم» را به صحنه برد. او متولد ۱۳۱۱ در تهران و فارغ‌التحصیل دانشکده هنرهای دراماتیک است که در لندن دکتری تئاتر گرفت و از نیمه‌های دهه‌ی ۷۰ مقیم لندن شد. سال ۱۳۸۹ مراسم بزرگداشت رکن‌الدین خسروی کارگردان تئاتر با رونمایی از تمبر این هنرمند، اهدای مدالیوم خانه تئاتر، اجرای قطعات کوتاهی از آثارش توسط انجمن بازیگران خانه تئاتر برگزار شد.
فناوری,یک موسسه تحقیقاتی به تازگی گزارشی منتشر کرده است که بیشترین و کمترین میزان کاربران تلگرام در کشورهای مختلف را نشان می‌دهد. به گزارش ایسنا، به نقل از وب سایت thenextweb، با اینکه واتس اپ و فیس بوک مسنجر از محبوب‌ترین و پرطرفدارترین اپلیکیشن‌های پیام‌رسان در جهان به شمار می‌روند، اما دو پیام رسان دیگر به نام تلگرام و سیگنال نیز در سالهای اخیر با استقبال بی‌نظیری از سوی کاربران برخی کشورها مواجه شده‌اند. گزارش‌های منتشر شده از سوی موسسه تحقیقاتی اپ توپیا حاکی است که تعداد کاربران اپلیکیشن تلگرام در سال ۲۰۱۷ میلادی به میزان ۱۱۸ درصد رشد و افزایش داشته است که این میزان رشد در مقایسه با سایر پیام‌رسان‌ها بسیار قابل ملاحظه است. طبق آمار کارشناسان این موسسه، کاربران تلگرام در کشورهایی نظیر ونزوئلا، نیجریه، کنیا، روسیه، اوکراین بسیار بیشتر از سایر کشورهای دیگر در جهان هستند. این در حالیست که کاربران کشورهایی همچون فنلاند، سوئیس، سوئد، دانمارک و نیوزلند کمترین استقبال را از این پیام‌رسان آبی رنگ مشهور کرده‌اند. یکی از مهم‌ترین ویژگی‌های تلگرام که در سایر اپلیکیشن‌های مشابه وجود ندارد، امکان ایجاد کانال با ظرفیت میلیون‌ها کاربر و عضو است. البته قابلیت‌های بسیار دیگری نیز در این پیام رسان وجود دارد که آن را از سایر اپلیکیشن‌ها متمایز می‌کند. اپلیکیشن پیام‌رسان سیگنال نیز همچون تلگرام در این کشورهای مذکور رشدی بی‌سابقه را تجربه کرده است اما از رقیب خود یعنی تلگرام بسیار بیشتر پیش افتاده است به گونه‌ای که تعداد کاربرانی که در کشورهای مذکور پیام‌رسان سیگنال را نصب و استفاده کرده‌اند، ۱۴۷ درصد افزایش یافته است این در حالیست که در سایر کشورها تنها ۱۱ درصد رشد و افزایش داشته است. نام تمامی اپلیکیشن‌هایی که در این گزارش آمده است، در فهرست بهترین و امن‌ترین پیام‌رسان‌های جهان نیز حضور دارد به گونه‌ای که به ترتیب واتس اپ، سیگنال، تلگرام و فیس بوک مسنجر به ترتیب در جایگاه‌های نخست، دوم، چهارم و هفتم امن‌ترین پیام‌رسان‌های جهان جای گرفته‌اند. اما به گفته تحلیلگران، تلگرام که در چند سال اخیر از محبوبیت و استقبال بی‌نظیری از سوی کاربران بهره‌مند شده است، از سرعت و امنیت بالایی برخوردار  شده است و علاوه بر پروتکل‌های رمزنگاری پیشرفته از قابلیت دیگری همچون مکالمه محرمانه ( secret chat) برخوردار است و هر از گاهی نیز قابلیت‌های جدیدی را به منظور جلب رضایت کاربران و سهولت در عملکرد آنها به اپلیکیشن خود می‌افزاید. پیام‌رسان سیگنال هم که در سال ۲۰۱۴ میلادی آغاز به کار کرد، توانست در این مدت زمان کوتاه فعالیتش، به ضریب امنیتی بالایی دست یابد، هرچند که در ابتدا محبوبیت و آوازه آن چندان به اندازه سایر اپلیکیشن‌های پیام‌رسان معروف در جهان نمی‌رسید، اما بسیاری از متخصصان امنیت سایبری استفاده از آن را به عنوان یک پیام‌رسان امن به کاربران پیشنهاد می‌دهند و به همین خاطر نیز ما شاهد رشد روزافزون محبوبیت و تعداد دانلود این اپلیکیشن هستیم. شیوه رمزنگاری این پیام‌رسان از واتس‌اپ تبعیت کرده و هیچ اطلاعاتی در سرویس‌ها و سرورهای اپلیکیشن سیگنال ذخیره نمی‌شود.
حوادث,فرمانده یگان های حفاظت فیزیکی پلیس پیشگیری پایتخت از دستگیری مردی خبر داد که اقدام به سرقت از بیماران و همراهانشان در بیمارستان میلاد تهران کرده بود. به گزارش عصرایران، سرهنگ عباس کرمی دراین‌باره گفت: چندی پیش ماموران در جریان سرقت های سریالی پول، مدارک و گوشی تلفن همراه از بیماران و و همراهان آنها در بیمارستان میلاد قرار گرفتند که با توجه به حساسیت موضوع تحقیقات پلیسی به صورت محسوس و نامحسوس در بیمارستان آغاز شد. وی گفت:‌ تا اینکه شب گذشته متهم دوباره برای سرقت به بیمارستان مراجعه که هنگام سرقت گوشی یکی از بیماران توسط ماموران انتظامی بیمارستان شناسایی و به دفتر پلیس هدایت شد. کرمی با اشاره به بازجویی از متهم گفت: متهم که چاره ای جز به اعتراف نداشت، در همان لحظه اول لب به سخن گشود و به جرم ارتکابی اعتراف کرد. فرمانده یگان های حفاظت فیزیکی پلیس پیشگیری پایتخت، افزود: در بررسی سوابق متهم مشخص شد وی سابق بر این نیز تحت عنوان همین جرم در بیمارستان میلاد دستگیر شده است. وی خاطر نشان کرد: با تحقیقات اولیه پلیسی، متهم برای تکمیل پرونده و سیر مراحل قانونی تحویل کلانتری نصر شد.
فرهنگی/هنری,خبری مبنی بر ممنوع کاری نوید محمدزاده و فرشته حسینی در پی توقیف فیلم سینمایی «برادران لیلا» منتشر شده است اما مدیر روابط عمومی معاونت سینمایی این موضوع را رد و تاکید کرد تصمیمی در این زمینه گرفته نشده است. یزدان عشیری رئیس روابط عمومی معاونت سینمایی وزارت فرهنگ و ارشاد اسلامی به همشهری آنلاین گفت: «این خبر صرفاً نوعی گمانه زنی است و صرفاً بر اساس شنیده‌ها نقل شده است و صحت ندارد.» وی ادامه داد: «اصل خبری که از سوی وزارت فرهنگ و ارشاد اسلامی متقن و قابل استناد است، خبر عدم احراز هویت فیلم سینمایی «برادران لیلا» تا اطلاع ثانوی است. این خبر را عطف به موضوعی که اکنون خدمت شما و مخاطبانتان اعلام می کنم، صحت موضوعش را در نقل مستقیم خبر از سوی ما در رسانه های کشور، به سادگی می توان تأیید کرد.» یزدان عشیری تأکید کرد: «ممنوع الکاری نوید محمدزاده و همسرشان موضوع جداگانه دیگری است. رفتار محمدزاده حرکت غیرشرعی نبود اما مغایر عرف بود که ممکن است کسانی هم عصبانی شوند. این حرکت تنبه می خواهد نه تنبیه. بهتر است هنرمندان ما از موقعیت های بین المللی به نفع فرهنگ این سرزمین استفاده کنند. تا این زمان هیچگونه جمع بندی رسمی درباره ممنوع الکاری نوید محمدزاده و همسرش انجام نشده است. هیچ منبع رسمی هم تا بدین لحظه در این باره صحبت نکرده و موضع گیری رسمی نداشته است.» وی در پاسخ به این موضوع که چقدر احتمال دارد نوید محمدزاده و فرشته حسینی به دلیل رفتارشان در حاشیه جشنواره کن ممنوع الکار شوند به همشهری آنلاین گفت: «در بحث‌های حقوقی معمولاً نمی توان با احتمال و اما و اگر سخن گفت. در این بین توصیه می کنم مردم به گمانه زنی‌ها اعتنایی نکنند و به التهاب موضوع بیهوده دامن نزنند. سینمای ما در حال حاضر به قدر کافی مشکلات عدیده دارد و با چنین چالش‌هایی روبه روست که توصیه می کنم در این ماجرا با آرامش و خویشتن داری رفتار شود تا بیش از پیش به آرامش سینما کمک کنیم. دامن زدن به اخبار جعلی خوب نیست و تأثیر مثبتی هم در فضای جامعه ندارد. همین دامن زدن به موضوع شاید فضایی ایجاد کند تا ارزش گذاری دقیقی نسبت به رفتار سلبریتی های کشورمان در خارج از کشور انجام نگیرد.»
فرهنگی/هنری,آسوشیتدپرس فیلم «کپی برابر اصل» به کارگردانی عباس کیارستمی را به عنوان یکی از ۱۰ فیلم برتر یک دهه گذشته سینمای جهان انتخاب کرد.
فرهنگی/هنری,شرق نوشت: بیانیه زنان سینماگر در اعتراض به مناسبات جنسیتی و قدرت در سینما، با تأکید بر تعرض و خشونت‌های جنسی بر زنان، جدا از اینکه در ادامه جنبش جهانی «من‌ هم» (Me too) تحلیل شد، بحث دیگری را در افواه ایجاد کرد که کمتر شنیده شد. بعد از انتشار گزارش یکی از دستیار کارگردانان (خانم) مبنی بر رفتار تعرضی-جنسیتی آقای بازیگری معروف، برخی از اهالی سینما (و البته با اکثریت مردان) این گزاره را مطرح می‌کنند که مباحث این‌چنینی! و مشکلات درونی مربوط به اصناف و گروه‌های فرهنگی، اجتماعی و حتی سیاسی، بهتر است در بین خودشان مطرح و حل شود و به عرصه عمومی کشیده نشود. استناد این گروه به این گزاره است که «آدم عاقل! رخت چرکش را در خیابان، در ملأعام و پیش چشم اغیار نمی‌شوید!». این ‌در حالی است که این گزاره شاید در یک جامعه قبیله‌ای بتواند به‌ نوعی مطرح شود (که آن‌ هم بیشتر در راستای برخورد خواهد بود)؛ اما در جوامع مدرن و گسترده امروزی در بستر نهادهای مدنی و گروه‌های شغلی، کارکرد آن دقیقا در راستای تنگ‌کردن عرصه عمومی است. تعبیر تعلق صنف و گروه‌های شغلی در عرصه خصوصی، فقط برای حفظ صاحبان قدرت و سرمایه در این بستر صورت می‌گیرد؛ وگرنه هیچ نقشی در حمایت و حفظ امنیت در آن ‌نمی‌تواند ایفا کند. در واقع برعکس هرچه این مشکلات و مسائل و مطالبات در عرصه عمومی بیشتر مطرح شود، بدنه صنف یا گروه شغلی در مقابل تاخت‌وتاز صاحبان قدرت و سرمایه و به تبع آن سلطه مردسالاری بیشتر قوی می‌شود و خواهد توانست از خودِ بی‌دفاعش دفاع کند. می‌توان گفت که با رشد شبکه‌های اجتماعی و مقوله شهروند-خبرنگار دیگر تقلای سران قبیله‌ها در مخفی‌ نگه‌ داشتن رازهای مگوی قبیله کارکردی نخواهد داشت. دیگر وقت آن است که چرک و کثافت ساختارهایی را که در جوامع مدنی ایجاد می‌شود، به جای آنکه جارو کنیم‌ زیر فرش و در پستو قایم کنیم ببریم در خیابان بتکانیم تا همه هم یاد بگیرند که چرک را نباید قایم کرد. هیچ رختی در خفا درست شسته نمی‌شود!
سیاسی,فرمانده کل سپاه گفت: باید قوی باشیم چون تحمیل اراده سیاسی به دشمن، جز با توسعه قدرت و قلمرو تاثیر آن ممکن نیست و این راهی است که رهبر عزیزمان پیش روی ما گشوده‌اند و ملت عزیزمان هم پشتیبان ما بوده‌اند. به گزارش فارس، سردار سرلشکر حسین سلامی فرمانده کل سپاه پاسداران انقلاب اسلامی صبح امروز (دوشنبه) در آیین الحاق شناورهای رزمی به نیروی دریایی سپاه در بندرعباس، اظهار داشت: ما از وادی ظلمت به سرزمین نور هدایت شدیم؛ ایرانی که جلال و شوکت و شکوهت در شوکت شیطانی امپراتوری غرب ادغام شده بود، بر اثر انقلاب اسلامی مجد و عظمت فراموش شده خود را باز یافت و اسلام به حاکمیت رسید و تشکیل قدرت داد. وی افزود: پیام‌های آسمانی انقلاب ما از عدالت و برابری و مبارزه با ظلم تا آزادی ملت ها و احیای کرامت انسان، به سرعت عالم‌گیر شد. قدرت‌های بزرگ در مقابل روح آسمانی این انقلاب شکوهمند ایستادند و واکنش‌های سرسخت استکبار در دفاع مقدس برای بازگشت مجدد به سرنوشت ملت ایران صورت گرفت. سرلشکر سلامی ادامه داد: در این ۴۲ سال همه قدرت‌های شیطانی با هم متحد بودند و تمام زوایای زندگی ملت ایران را به جغرافیای جنگ تبدیل کردند؛ تاریخ پر فراز و نشیبی گذشت، کوتاه بود اما بسیار متراکم و در تمام فرازهای این تاریخ سخت ملت عزیز ایران و سایر ملت‌های همراه انقلاب اسلامی درخشیدند. فرمانده کل سپاه با بیان اینکه ملت ایران در هیچ صحنه‌ای عقب ننشستند، کرنش نکردند و تسلیم هم نشدند، عنوان کرد: تا امروز که 42 سال از این انقلاب ناب می‌گذرد، جلال و جبروت شیطانی دشمنان ما در هم شکسته است. آمریکا دیگر چهره یک قدرت فائقه جهانی را ندارد، او دیگر قادر نیست در هر نقطه دلخواهی سیاست‌های مطلوب خود را به پیش ببرد. قوای پیشران قدرت او توسط انقلاب اسلامی چه در ایران عزیز و چه در سایر بلاد اسلامی، فرسوده شده است. وی با بیان اینکه امروز که در کمرکش جنگ اقتصادی هستیم بسیار قوی‌تر از آغاز آن هستیم، گفت: ماجرا نشان می‌دهد که مقاومت جواب داده است،‌ قوی شدن مسیر قطعی ما است چراکه در دنیای امروز یا باید قوی بود یا تسلیم شد و راه سوی وجود ندارد. ایستادن ملت ایران واقعیت پیدا کرده است. سرلشکر سلامی ادامه داد: باید قوی باشیم چون تحمیل اراده سیاسی به دشمن، جز با توسعه قدرت و قلمرو تاثیر آن ممکن نیست و این راهی است که رهبر عزیزمان پیش روی ما گشوده‌اند و ملت عزیزمان هم پشتیبان ما بوده‌اند. فرمانده کل سپاه با بیان اینکه باید دشمن را مدام تعقیب کنیم و اجازه سازماندهی مجدد به او ندهیم،‌گفت: امروز برخی از رژیم‌های مرتجع،‌سرزمین اسلام را میزبان سیاست صهیونیست‌ها کردند، به آنها این اخطار و هشدار و آگاهی و اتمام حجت را می‌دهیم که صهیونیست‌ها شجره ملعونه و خبیثه‌ای هستند که در هر سرزمینی رشد کنند،‌ جز ناامنی و آتش ارمغانی ندارند. اجازه دادن به حضور صهیونیست‌ها در سرزمین های اسلامی چیزی جز دشمنی و عداوت با مسلمانان و اعراب نیست. وی افزود: به آنها می‌گوییم در این دوستی با صهیونیست‌ها افراط نکنید، این ازدواج نامبارکی است که هر دوی شما را در پرتگاه آتش قرار می‌دهد. مسلمانان چنین رفتارهایی را از حاکمانشان نمی‌پذیرند. به آمریکایی‌ها هم می‌گوییم که شما در میدان فشار علیه ملت ایران شکست‌ خورده‌اید، سیاست‌های شکست خورده را تکرار نکنید. ملت ایران استقلالش را با تحریم عوض نمی‌کند؛ ما از تحریم و پیامدهای آن عبور کرده و معماران آن را شکست داده‌ایم؛ آنچه امروز می‌بینید در دوره تحریم حاصل شده است. سرلشکر سلامی با بیان اینکه دریا یکی از مهمترین جبهه‌های دفاعی ما است،‌ تصریح کرد: شما شاهد بودید امروز چهارمین مرحله گسترش کمی و کیفی نیروی دریایی سپاه از ابتدای سال است، این بخشی از تلاش گسترده همه خادمان و طراحان و مجریان سیاست‌های دفاعی قدرتمند ایران عزیز است که در این میدان بخش کوچکی از آن تبلور یافته است، این داستان ادامه دارد. فرمانده کل سپاه ادامه داد: نیروی دریایی ما در ارتفاع قدرتمند می‌شود و به سیستم های پرتابگر از هوا برای مقابله با شناورهای دشمنان مجهز است،‌مجهزتر خواهد شد. روی سطح افق های بلندی برای نبردهای موفق آمیز طراحی شده است؛ در زیر سطح در موضوع کشف و مقابله با زیرسطحی های دشمنان پدیده‌های جدیدی در نیروی دریایی سپاه شکل گرفته است که توسعه خواهد یافت.
حوادث,ساعتی پیش متروی سریع السیر کرج تهران از روی ریل خارج شد. به گزارش ایلنا، ساعتی پیش متروی سریع السیر کرج تهران از روی ریل خارج شد که موجب مسدود شدن خط تک لاین مترو کرج-تهران و کندی حرکت قطارها شده است. براساس اعلام سرپرست اورژانس کشور طی پیگری صورت گرفته از eoc دانشگاه البرز - خروج یک واگن مترو تایید شد و این حادثه هیچ گونه مصدومی نداشته است.
ورزشی,کاروان تیم ملی برای دیدار مقابل مالی امشب راهی ترکیه خواهد شد. به گزارش ایسنا، در پی شیوع ویروس کرونا در اردوی تیم ملی مالی، زمزمه‌هایی درباره لغو بازی دوستانه ایران و مالی صورت گرفت. در همین زمینه فدراسیون فوتبال اعلام کرد: با پیگیری‌های صورت گرفته از سوی دبیرکل و مسولان بین‌الملل و پزشکی فدراسیون، ملی پوشان امشب برای دیدار دوستانه مقابل مالی راهی ترکیه خواهند شد. بدیهی است کمپ تمرینی تیم ملی در آنتالیا برپا خواهد شد و برگزاری مسابقه روز سه‌شنبه تیم‌های ملی ایران و مالی پس از طی کامل پروتکل‌های بهداشتی مربوطه و مطابق استانداردهای فیفا به انجام خواهد رسید.
فرهنگی/هنری,۸۵ سال قبل، با فرارسیدن زمستان، حکومت تدابیر تازه‌ای برای رفاه حال مردم پایتخت و گرمایش خانه‌هایشان به کار گرفت. بلدیه تهران در ۲۵ آذر ۱۳۱۰ طی اعلانی در روزنامه اطلاعات از سویی خیال مردم پایتخت‌ را با تعیین قیمت و نیز مشخص کردن مراکز توزیع، از بابت تهیه ذغال مصرفی راحت کرد و از سوی دیگر به محتکران هشدار داد که در صورت احتکار ذغال با آن‌ها به شدت برخورد خواهد کرد. به نوشته تاریخ ایرانی، اعلان مذکور به شرح زیر است: «از طرف بلدیه طهران برای رفاه اهالی پایتخت کلیه ذغال‌های وارده به شهر در نقاط معینه ذیل: دروازه شمیران کاروانسرای صدرالله - میدان بلدیه جنب باغ فردوس - میدان محمدیه کاروانسرای میرزا رضا - کاروانسرای جنب دروازه قزوین تحت نظر مامورین بلدیه به معرض فروش خواهد رسید و برای آسایش اشخاص بی‌بضاعت فعلا در داخل شهر چهل شعبه جهت خرده‌فروشی ذغال تعیین شده که یومیه مقدار کافی ذغال به آن نقاط توزیع می‌شود (ذغال سرندکرده را از قرار چارکی ده‌ شاهی و خاکه‌ذغال را از قرار چارکی سیصد دینار به فروش برسانند) و همیشه ذغال در این نقاط موجود خواهد بود. خانه‌دارها هم می‌توانند با تحصیل جواز از سرویس ارزاق و اصناف بلدیه از چهار مرکز عمده‌فروشی فوق‌الذکر جهت رفع احتیاج خود ذغال خریداری نمایند.  ذغال معمولی ری پنج قران و ده‌ شاهی و ذغال سمنانی و رشتی از قرار یک ری شش قران. ضمنا به استحضار اهالی می‌رساند که ذغال به مقدار کافی در شهر موجود و بلدیه اقدامات مقتضیه به عمل آورده که همه‌ روزه مقدار کافی وارد می‌شود و به‌هیچ‌وجه جای نگرانی نخواهد بود. چنانچه اشخاص از قبیل دلال و علاف و کاروانسرادار ذغال احتکار کرده باشند در صورتی که ذغال موجودی خود را به سرویس ارزاق و اصناف بلدیه در ظرف چهل و هشت ساعت اطلاع ندهند از طرف بلدیه ذغال‌های محتکرین به نفع اشخاص بی‌بضاعت ضبط و تقسیم خواهد شد و اشخاصی هم که از وجود انبارهای محتکرین، سرویس ارزاق را مطلع نمایند خرواری دو تومان از قیمت همان ذغال حق کشف دریافت خواهند نمود. چهل شعبه که با نصب اعلان مخصوص برای خرده‌فروشی ذغال تعیین شده: چهارراه سید علی - گذر شیخ سیف‌الدین - سرتخت بربری‌ها - خیابان پستخانه - خیابان دوشان‌تپه - دروازه‌ شمیران - سرچشمه - خیابان منوچهری - خیابان چراغ برق پامنار. امامزاده یحیی - خیابان ماشین - بازار عباس‌آباد - خیابان حاج ابوالفضل - سراب منگل - میدان کهنه - سرپولک - باغ ایلچی - بازار مروی - باغ فردوس - چهارسوق بزرگ - بازارچه سعادت - محله کلیمی‌ها. چهارراه وزارت جنگ - خیابان یوسف‌آباد - بازارچه کربلایی عباسعلی - چهارراه آقا شیخ هادی - تکیه سنگلج - گلوبندک. بازارچه آقا شیخ هادی - گذر وزیر دفتر - بازارچه مینو - خیابان امیریه - خیابان جنت گلشن - خیابان گمرک - گذر قلی - خیابان جلیل‌آباد - پاچنار - تکیه چاله حصار. نمره ۱۲۲۴۳ نمره اعلان ۲۶۸۸ (بلدیه تهران) ۲۵ آذر ۱۳۱۰»
حوادث,"معاون مبارزه با جرایم جنایی پلیس آگاهی تهران بزرگ ، از دستگیری مادر و دختری خبر داد که طی یک نزاع و درگیری اقدام به ارتکاب جنایت خانوادگی کرده و قصد داشتند تا با ظاهرسازی مانع از کشف واقعیت شوند. به گزارش سرهنگ علی ولیپور گودرزی ، در توضیح این خبر گفت : ساعت 7 صبح چهارم دی ماه  وقوع یک فوت مشکوک از طریق مرکز اورژانش به مرکز فوریت های پلیسی 110 اعلام شد ؛ با حضور مأموران کلانتری 163 ولنجک در محل اعلام شده ، خانم 40 ساله ای به مأموران عنوان کرد که صبح  متوجه فوت همسرش ( 57 ساله ) در داخل اتاق خواب شده است . با اعلام نظریه ی اولیه اورژانس مبنی بر فوت مشکوک ، موضوع به تیم بررسی صحنه اداره دهم ویژه قتل پلیس آگاهی تهران بزرگ اعلام ؛ پرونده اولیه با موضوع ""فوت مشکوک"" تشکیل و ضمن هماهنگی با بازپرس شعبه سوم دادسرای ناحیه 27 تهران ، پرونده جهت ادامه تحقیقات در اختیار اداره دهم پلیس آگاهی تهران بزرگ قرار گرفت . همسر متوفی ( 40 ساله) پس از حضور در اداره دهم پلیس آگاهی ، در اظهارات اولیه به کارآگاهان گفت : "" دیشب همسرم در حال درس دادن به دختر کوچکمان ( 9 ساله ) بود که ناگهان عصبانی شد و شروع به ناسزا کرد . به رفتار او اعتراض کردم و همین موضوع باعث درگیری ما دو نفر با هم شد و حتی همسرم مرا مورد ضرب و شتم قرار داد که با دخالت دختر بزرگترمان به نام ناهید ( 18 ساله ) درگیری ما تمام شد و در ادامه همسرم جهت استراحت به داخل اتاق خواب رفت ؛ صبح زود به سراغ همسرم رفتم تا او را برای بردن بچه ها به مدرسه بیدار کنم که متوجه شدم بدن همسرم کاملا سرد شده و او نفس نمی کشد .   در شرایطی که همسر و دختر متوفی در اظهارات مشابه و یکسان عنوان کرده بودند که صبح روز 4 دی ماه  متوجه مرگ متوفی در داخل اتاق خواب شدند اما با بررسی تیم پزشکی قانونی و اعلام نظریه علت مرگ به علت خفگی ناشی از انسداد مجاری تنفسی ، برابر هماهنگی با بازپرس شعبه سوم دادسرای جنایی این دو نفر در  9 دی ماه دستگیر و جهت انجام تحقیقات پلیسی به اداره دهم ویژه قتل پلیس آگاهی تهران بزرگ منتقل شدند. همسر متوفی در اظهاراتی جدید با اعتراف صریح به ارتکاب جنایت و قتل همسرش گفت : ""همسرم خیلی زود عصبانی می شد و در حالت عصبانیت کنترل خودش را از دست می داد طوریکه من و دخترانم را بارها مورد ضرب و شتم قرار داده بود ؛ همسرم در حال درس دادن به دختر کوچکمان که تنها 9 سال بیشتر ندارد ، بود که ناگهان عصبانی شد و بچه را مورد ضرب و شتم و فحاشی قرار داد ؛ به رفتار او با بچه اعتراض کردم که همین موضوع باعث شد تا به سمت من حمله ور شده و با من درگیر شود و حتی با مشت ضربه ای محکم به سینه ام زد و من روی زمین افتادم . در این زمان همسرم روی مبل نشست ؛ در حالیکه دیگر از رفتار همسرم با خود و دخترانم خسته شده بود ، روسری خود را برداشته و دور گردن همسرم انداختم ؛ آنقدر فشار دادم که همسرم از نفس کشیدن افتاد پس از آن برای آنکه موضوع را مرگ عادی نشان دهم ، با دختر بزرگم ( ناهید 18 ساله ) جسد را به داخل اتاق خواب برده و روی تخت خواب قرار دادیم و فردای آن با اورژانس تماس گرفته و سعی کردیم مرگ همسرم را عادی نشان دهیم "". ناهید نیز با تأیید اظهارات مادرش عنوان کرد : خیلی تلاش کردم تا مانع مادرم شوم اما او بسیار عصبانی شده بود ؛ از ترس اینکه مادرمان نیز به اتهام قتل [ عمد ] دستگیر می شود و من و خواهر کوچکترم دیگر کسی را نخواهیم داشت ، به مادرم کمک کردم تا جسد بابا را به اتاق خواب ببرد و پس از آن نیز اظهارات مادرم را تأیید کردم . سرهنگ کارآگاه علی ولیپور گودرزی ، معاون مبارزه با جرایم جنایی پلیس آگاهی تهران بزرگ ، با اعلام این خبر گفت : با توجه به اعتراف صریح متهم به ارتکاب جنایت و همچنین اعتراف دختر متوفی به تلاش برای اختفای جنایت ، قرار قانونی از سوی بازپرس محترم پرونده صادر و این مادر و دختر جهت انجام تحقیقات تکمیلی در اختیار اداره دهم ویژه قتل پلیس آگاهی تهران بزرگ قرار داده شدند ."
حوادث,«گاهی وقت‌ها به‌خاطر استرس یا عذاب وجدان در خواب حرف می‌زنم و همین عادت عجیب من باعث شد تا اسرار سرقتی که یک سال قبل انجام دادم فاش شود.» این بخشی از اعتراف عجیب دامادی است که وقتی شنید پدرزنش مقدار زیادی دلار در خانه‌اش مخفی کرده، نقشه سرقت دلارها را عملی کرد.   به گزارش همشهری، «گاهی وقت‌ها به‌خاطر استرس یا عذاب وجدان در خواب حرف می‌زنم و همین عادت عجیب من باعث شد تا اسرار سرقتی که یک سال قبل انجام دادم فاش شود.» این بخشی از اعتراف عجیب دامادی است که وقتی شنید پدرزنش مقدار زیادی دلار در خانه‌اش مخفی کرده، نقشه سرقت دلارها را عملی کرد.   دی ماه پارسال مردی میانسال به اداره پلیس رفت و خبر از دستبرد دزدان به خانه‌اش داد. وی گفت:‌ از وقتی شنیدم که قرار است دلار گران شود یکی از خودروهایم را فروختم و با پول آن دلار خریدم. دلارها را به همراه سکه‌ها و طلاهای همسر و دخترم داخل جعبه‌ای گذاشتم و آن را زیر تختخواب جاسازی کردم. گمان می‌کردیم آنجا بهترین مکان برای پنهان کردن طلا و دلارهاست و عقل هیچ دزدی به آنجا نمی‌رسد.   اما تصورمان اشتباه بود، چرا که چند روز قبل زمانی که به همراه خانواده‌ام به سفر رفته بودیم سارقان به خانه‌ام دستبرد زدند. وقتی برگشتیم متوجه شدیم که آنها در آپارتمان را تخریب کرده و همه اثاثیه را به‌هم ریخته و جعبه قیمتی ما را که زیر تخت پنهان بود به همراه همه دلارها، طلاها و سکه‌هایش سرقت کرده‌اند. با این شکایت، مأموران پلیس آگاهی تهران برای شناسایی و دستگیری سارقان وارد عمل شدند و در نخستین اقدام دوربین‌های مداربسته اطراف ساختمان شاکی مورد بررسی قرار گرفت اما تنها اطلاعاتی که به‌دست آمد این بود که دزدان 2 مرد نقابدار بودند که وارد خانه شاکی شده و پس از سرقت نیز آنجا را ترک کرده بودند.     راز این سرقت میلیونی همچنان سر به مهر بود تا اینکه چند روز قبل دختر شاکی به اداره پلیس رفت و مدعی شد که دزد خانه پدرش کسی نیست جز شوهر او. دخترشاکی به مأموران گفت: 3سال از ازدواج من و شوهرم می‌گذرد و در این مدت متوجه عادت عجیب او شده‌ام. شوهرم هر وقت نگران است و استرس دارد در خواب حرف می‌زند.   او چند شب می‌شد که در خواب از سرقت دلار حرف می‌زد و به‌نظر می‌رسید با شخصی در حال جدال بر سر تقسیم دلارهای سرقتی است. گفته‌هایش باعث شده بود که به او مشکوک شوم و برای همین یک شب که در خواب حرف‌ می‌زد، او را بیدار کردم و درباره دلارها پرسیدم.   او ناگهان زد زیر گریه و اعتراف کرد که سرقت از خانه پدرم کار او و دوستش است. شوهرم گفت که یک سال قبل وقتی در جریان جعبه‌ای قرار گرفت که پدرم زیر تخت پنهان کرده بود، به همراه دوستش آن را سرقت کرده و در تمام این مدت عذاب وجدان داشته و به همین دلیل در خواب صحبت می‌کرده است.   وقتی اعترافات شوهرم را شنیدم، شوکه شدم. باورم نمی‌شد که سرقت کار او بوده؛‌ چرا که او در همه این مدت به همراه پدرم به اداره آگاهی می‌رفت و پیگیر پرونده بود. پدرم به‌دلیل از دست دادن سرمایه‌اش دچار ناراحتی قلبی شد و تا مرز سکته پیش رفت و شوهرم عامل همه این اتفاقات بود و به همین دلیل وقتی پی به رازش بردم، تصمیم گرفتم از او شکایت کنم چرا که دیگر نمی‌توانم در کنار این مرد زندگی کنم.     با این سرنخ، داماد جوان بازداشت شد و در بازجویی‌ها به سرقت از خانه پدرزن اعتراف و انگیزه‌اش را مشکلات مالی عنوان کرد.   او گفت: یک سال قبل از شرکتی که در آن کار می‌کردم اخراج شدم اما جرأت نمی‌کردم به همسرم حرفی بزنم. هر روز صبح به بهانه رفتن به سرکار از خانه خارج می‌شدم و در جست‌و‌جوی کار جدید بودم اما پیدا نمی‌شد تا اینکه یک شب وقتی در خانه پدرزنم مهمان بودیم از او شنیدم که ماشینش را فروخته و دلار خریده است.   درست لحظه‌ای که پدرزنم سرگرم تعریف کردن این موضوع بود من به فکر سرقت افتادم.وی ادامه داد:جرات نمی‌کردم به تنهایی سرقت را انجام بدهم و به‌دنبال همدست بودم تا اینکه شنیدم یکی از دوستانم نیز کارش را از دست داده و بیکار شده است. او هم مشکلات مالی داشت و وقتی ماجرای سرقت را با او مطرح کردم پذیرفت که با من همکاری کند.   متهم در ادامه گفت: منتظر فرصتی مناسب برای اجرای نقشه سرقت بودیم و در این مدت از روی کلیدی که همسرم داشت، کلید یدکی تهیه کردم تا اینکه پدرزنم به همراه خانواده‌اش به سفر رفتند. پس از آن به همراه دوستم راهی خانه آنها شدیم و هر چند کلید خانه را داشتیم اما برای صحنه‌سازی‌ قفل در آپارتمان را تخریب کردیم تا معلوم نشود سرقت از سوی یک آشنا رخ داده است.   از سوی دیگر می‌دانستم که پدرزنم اموال قیمتی را زیر تخت پنهان می‌کند اما با وجود این خانه را به هم ریختم تا کسی شک نکند. پس از سرقت، تمام دلارها، سکه و طلاها را پیش خودم نگه داشتم تا آب‌ها از آسیاب بیفتد و بعد برای فروش آن اقدام کنیم. اما چند ماه پس از سرقت با همدستم بر سر تقسیم اموال سرقتی به اختلاف خوردیم.   متهم گفت: من نقش بیشتری در سرقت داشتم و سهم بیشتری می‌خواستم اما دوستم می‌گفت که باید مساوی سهم ببریم. درگیری من و دوستم از یک سو و عذاب وجدانی که از این کار اشتباه سراغم آمده بود، از سوی دیگر سبب شده بود در خواب حرف بزنم. درنهایت نیز همین عادت عجیب من باعث شد تا خودم را لو بدهم. با اعتراف داماد سارق، همدست وی نیز بازداشت شد و هر دو با دستور بازپرس دادسرای ویژه سرقت برای انجام تحقیقات بیشتر در اختیار مأموران پلیس آگاهی تهران قرار گرفتند.
ورزشی,تست PCR دو تن از اعضای تیم فوتبال ماشین سازی مثبت اعلام شد. به گزارش خبرگزاری فارس و به نقل از روابط عمومی باشگاه ماشین سازی تبریز، بنا بر اعلام عباس‌زاده پزشک تیم فوتبال ماشین سازی، پس از انجام مرحله سوم آزمایش PCR از اعضای تیم که صبح امروز صورت گرفت، آزمایش دو تن از اعضای تیم ماشین سازی مثبت اعلام شد. بر اساس پروتکل‌های بهداشتی، این دو نفر تا انجام آزمایشات تکمیلی و طی کردن مراحل درمان در تمرینات تیم فوتبال ماشین سازی حضور نخواهند داشت.
سلامت,"مس یک ضروری است که نقش های مختلفی در بدن انسان ایفا می کند. به عنوان مثال، این ماده مغذی به حفظ سالم، تقویت استخوان ها و حصول اطمینان از عملکرد درست سیستم عصبی کمک می کند. به گزارش گروه سلامت به نقل از "" ""، اگرچه کمبود مس شرایطی نادر است، اما به نظر می رسد امروزه افراد کمتری به میزان کافی از این ماده معدنی دریافت می کنند. مصرف ناکافی مس ممکن است در نهایت به کمبود این ماده مغذی منجر شود که می تواند خطرناک باشد. از دیگر دلایل کمبود مس می توان به بیماری سلیاک، عمل های جراحی که دستگاه گوارش را تحت تاثیر قرار می دهند و مصرف بیش از حد روی اشاره کرد. روی برای جذب در بدن با مس رقابت می کند. در ادامه با برخی نشانه ها و علائم کمبود مس در بدن بیشتر آشنا می شویم. کمبود مس ممکن است یکی از دلایل بسیاری باشد که به و ضعف منجر می شوند. مس برای جذب آهن از روده ضروری است. زمانی که سطوح مس کم است، بدن آهن کمتری جذب می کند. این می تواند موجب کم خونی ناشی از فقر آهن شود که در این شرایط بدن قادر به حمل اکسیژن کافی به بافت های خود نیست. کمبود اکسیژن می تواند شما را تضعیف کرده و به سادگی احساس خستگی در شما شکل بگیرد. چندین مطالعه حیوانی نشان داده اند که کمبود مس ممکن است موجب کم خونی شود. افزون بر این، سلول ها از مس برای تولید آدنوزین تری‌فسفات (ATP)، منبع اصلی انرژی بدن، استفاده می کنند. این به معنای آن است که کمبود مس می تواند بر سطوح انرژی تاثیرگذار باشد که بار دیگر خستگی و ضعف را به همراه دارد. خوشبختانه، دنبال کردن یک رژیم غذایی سرشار از مس می تواند به بهبود کم خونی ناشی از کمبود مس کمک کند. افرادی که زیاد بیمار می شوند ممکن است با کمبود مس مواجه باشند. این به دلیل آن است که مس نقش مهمی در حفظ و نگهداری از یک سیستم ایمنی سالم ایفا می کند. زمانی که سطوح مس کم است، بدن انسان ممکن است در تولید سلول های ایمنی با مشکل مواجه شود. این می تواند کاهش چشمگیر گلبول های سفید را به همراه داشته و توانایی بدن در مبارزه با عفونت را در معرض خطر قرار دهد. مطالعات نشان داده اند که کمبود مس می تواند به طور قابل توجهی تولید نوتروفیل ها، گلبول های سفیدی که به عنوان نخستین خط دفاعی بدن عمل می کنند را کاهش دهد. خوشبختانه، دنبال کردن یک رژیم غذایی سرشار از مس می تواند به معکوس کردن اثرات ایجاد شده کمک کند. پوکی استخوان شرایطی است که به واسطه استخوان های ضعیف و شکننده تعریف می شود. احتمال ابتلا به این شرایط با افزایش سن بیشتر می شود و با کمبود مس نیز پیوند خورده است. مس در فرآیندهایی که پیوندهای متقابل درون استخوان ها را ایجاد می کنند، نقش دارد. این پیوندها از سلامت و استحکام استخوان ها اطمینان حاصل می کنند. همچنین، مس بدن را به ساخت استئوبلاست های بیشتر تشویق می کند که این سلول ها به تغییر شکل و تقویت بافت استخوانی کمک می کنند. کمبود مس می تواند یادگیری و یادآوری را دشوارتر سازد. این به دلیل آن است که مس نقش مهمی در عملکرد و توسعه مغز ایفا می کند. آنزیم هایی که به تامین انرژی مغز کمک می کنند از مس استفاده می کنند، این ماده معدنی به سیستم دفاعی مغز کمک می کند و سیگنال ها را در بدن تقویت می کند. در مقابل، کمبود مس با بیماری هایی که رشد مغز را متوقف می کنند یا بر توانایی یادگیری و یادآوری اثر گذار هستند، مانند بیماری آلزایمر، پیوند خورده است. نتایج یک مطالعه نشان داد که سطوح مس در مغز افراد مبتلا به بیماری آلزایمر تا 70 درصد کمتر از افراد سالم بوده است. افرادی که کمبود مس دارند ممکن است در راه رفتن با مشکل و دشواری مواجه شوند. آنزیم ها از مس برای حفظ سلامت مطلوب نخاع استفاده می کنند. برخی آنزیم ها به عایق سازی نخاع کمک می کنند، از این رو سیگنال ها می توانند بین مغز و بدن تقویت شوند. کمبود مس ممکن است موجب عملکرد نامطلوب آنزیم ها شود که به ضعف عایق سازی نخاع منجر می شود. این شرایط از تقویت مناسب سیگنال ها پیشگیری می کند. مطالعات صورت گرفته روی سوژه های حیوانی نشان داده اند که کمبود مس ممکن است عایق سازی نخاع را تا 56 درصد کاهش دهد. راه رفتن به واسطه رد و بدل شدن سیگنال ها بین مغز و بدن تنظیم می شود. از آنجایی که این سیگنال ها تحت تاثیر قرار می گیرند، کمبود مس ممکن است موجب از دست رفتن هماهنگی و بروز بی ثباتی شود. افراد مبتلا به کمبود مس ممکن است حساسیت بیشتری به سرما داشته باشند. مس، به همراه مواد معدنی دیگر مانند روی، به حفظ عملکرد مطلوب و بهینه غده تیروئید کمک می کنند. مطالعات نشان داده اند که سطوح هورمون های تیروئید T3 و T4 رابطه نزدیکی با سطوح مس دارند. زمانی که سطح مس خون پایین است، سطوح این هورمون ها نیز افت می کند. در نتیجه، غده تیروئید ممکن است عملکرد درست خود را ارائه نکند. از آنجایی که غده تیروئید به تنظیم سوخت و ساز و تولید گرما کمک می کند، سطوح پایین هورمون های تیروئید می تواند موجب حساسیت بیشتر نسبت به سرما شود. رنگ پوست تا حد زیادی به واسطه رنگدانه ای به نام ملانین شکل می گیرد. افرادی با رنگ های پوست روشن‌تر نسبت به آنهایی که پوستی تیره‌تر دارند، به طور معمول دارای رنگدانه های ملانین کمتر، کوچکتر و روشن‌تر هستند. آنزیم ها از مس برای تولید ملانین استفاده می کنند. از این رو، کمبود مس می تواند تولید این رنگدانه را تحت تاثیر قرار دهد و به رنگ پریدگی پوست منجر شود. با این وجود، مطالعات انسانی بیشتری باید صورت بگیرند تا پیوند بین پوست رنگ پریده و کمبود مس دقیق‌تر بررسی شود. رنگ مو نیز به واسطه رنگدانه ملانین شکل می گیرد. از آنجایی که سطوح کم مس می تواند بر تولید ملانین تاثیرگذار باشد، کمبود این ماده معدنی ممکن است به سفید شدن زودرس مو منجر شود. مطالعاتی که درباره کمبود مس و تولید رنگدانه ملانین صورت گرفته اند اما به طور ویژه پژوهش های چندانی درباره پیوند کمبود مس و سفید شدن مو انجام نشده است. برای روشن‌تر شدن این ارتباط به پژوهش های انسانی بیشتری نیاز است. از دست دادن بینایی شرایطی جدی محسوب می شود که ممکن است به واسطه کمبود بلند مدت مس رخ دهد. آنزیم های بسیاری که به حفظ عملکرد درست سیستم عصبی کمک می کنند از مس استفاده می کنند. این به معنای آن است که کمبود مس می تواند موجب بروز مشکلاتی در سیستم عصبی، از جمله نابینایی شود. به نظر می رسد از دست دادن بینایی به دلیل کمبود مس بیشتر بین افرادی که عمل جراحی در بخش دستگاه گوارش خود داشته اند، مانند جراحی بای پس معده، شایع است. این جراحی ها می توانند توانایی بدن برای جذب مس را کاهش دهند. در شرایطی که برخی شواهد نشان می دهند که نابینایی ناشی از کمبود مس برگشت پذیر است، برخی مطالعات نیز عدم بهبود شرایط پس از افزایش مصرف مس را نشان داده اند. خوشبختانه، کمبود مس نادر است زیرا مواد غذایی بسیاری برای تامین این ماده معدنی وجود دارند. افزون بر این، انسان به مقدار اندکی مس برای تامین مقدار مصرف توصیه شده روزانه (RDI) 0.9 میلی گرمی نیاز دارد. از بهترین منابع غذایی برای مس می توان به موارد زیر اشاره کرد:   
 
   مصرف مقداری از این مواد غذایی در طول هفته برای تامین مس مورد نیاز بدن کافی است. در شرایطی که مس برای حفظ سلامت مطلوب بدن ضروری است، اما توجه داشته باشید که به مقدار کمی از آن در روز نیاز دارید. مصرف بیش از حد مس می تواند موجب مسمومیت با مس شود که یک نوع مسمومیت با فلز است. مسمومیت با مس می تواند عوارض جانبی ناخوشایند و بالقوه مرگباری داشته باشد که از آن جمله می توان به موارد زیر اشاره کرد: - - استفراغ (غذا یا خون) - اسهال - معده درد - مدفوع سیاه و قیری - سردرد - دشواری در تنفس - ضربان قلب نامنظم - فشار خون پایین - کما - پوست زرد رنگ (زردی) - آسیب کلیوی - آسیب کبدی با این وجود، دریافت مقدار سمی از مس از یک رژیم غذایی معمولی بسیار نادر است. این شرایط به طور معمول در نتیجه قرار گرفتن در معرض غذا و آب آلوده یا کار در محیطی با سطوح بالای مس رخ می دهد."
سلامت,اغلب این تصور اشتباه وجود دارد که مشکلات مربوط به سلامت استخوان‌ها در سنین بالا ظاهر می‌شوند و به همین دلیل کمتر در دوران جوانی مورد توجه قرار می‌گیرند. به گزارش ایسنا، هر یک از ما در طول روز کار‌هایی انجام می‌دهیم که می‌تواند استخوان‌ها را در معرض بیماری‌های مربوط به استخوان همچون پوکی استخوان قرار دهد. اگرچه ممکن است در حال حاضر تاثیر منفی این کار‌ها بر سلامت استخوان‌ها را احساس نکنیم و پیامد‌های جدی آن بعد‌ها و در سنین بالاتر مشاهده خواهد شد. پوکی استخوان بیماری است که موجب تضعیف استخوان‌ها شده، آن‌ها را شکننده می‌کند و در معرض آسیب قرار می‌دهد. این بیماری به تدریج پیشرفت می‌کند و معمولا پس از آسیب‌دیدگی استخوان در سنین بالا تشخیص داده می‌شود. به گزارش ایسنا به نقل از نشریه تایمز آو ایندیا، از جمله عادات روزمره‌ای که استخوان‌ها را در معرض بیماری پوکی استخوان قرار می‌دهند، می‌توان به موارد زیر اشاره کرد: میزان کافی از نور خورشید دریافت نکنیم: قرار گرفتن در معرض آفتاب به بالا رفتن سطح ویتامین D کمک می‌کند. این ویتامین سلامت استخوان‌ها را حفظ کرده و به بدن در جذب کلسیم کمک می‌کند. درصورتیکه میزان ویتامین D کافی از طریق قرار گرفتن در معرض نور خورشید تامین نشود پزشکان مصرف مکمل‌های این ویتامین را توصیه می‌کنند. تحرک کافی نداریم: به هر میزان که تحرک بدنی بیشتری داشته باشیم استخوان‌ها استحکام بیشتری پیدا خواهند کرد. همچنین، ورزش نه تنها ماهیچه‌ها را محکم می‌کند بلکه استخوان‌ها را نیز مقاوم می‌سازد. ورزش کردن، پیاده‌روی و دویدن از جمله کار‌هایی هستند که انجام آن‌ها برای داشتن استخوان‌هایی سالم توصیه می‌شود. سیگار بکشیم: استعمال سیگار نه تنها سلامت ریه‌ها را تهدید می‌کند بلکه به استخوان‌ها نیز آسیب می‌زند. نتایج مطالعات متعدد نشان می‌دهد استعمال سیگار خطر ابتلا به پوکی استخوان را افزایش می‌دهد. مصرف سیگار بر فعالیت استئوبلاست‌ها (سلول‌های استخوان‌ساز) و استئوکلاست (سلول‌های تخریب کننده استخوان‌های فرسوده) اثر می‌گذارد که در نهایت به تضعیف استخوان‌ها منجر می‌شود. الگوی خواب سالمی را رعایت نمی‌کنیم: بی‌توجهی به نقش الگوی خواب سالم در میان بسیاری از افراد متداول است، اما این عادت اشتباه تاثیر جدی بر سلامت دارد. در مطالعات متعددی بر ارتباط بین اختلال آپنه خواب و بیماری‌های استخوانی تاکید شده است. دچار کاهش وزن شده‌ایم: کنترل وزن برای سلامتی اهمیت دارد، اما کاهش میزان قابل توجهی از وزن برای بدن ضرر دارد. نتایج برخی مطالعات حاکی از آن است که شاخص توده بدنی (BMI) کمتر از ۱۸.۵ خطر پوکی استخوان را افزایش می‌دهد.
فرهنگی/هنری,طبق آمار اتحادیه بین‌المللی سینماها (UNIC)، سینماهای اروپایی حدود ۱۹ میلیارد یورو در نتیجه همه‌گیری کووید-۱۹ در سال‌های ۲۰۲۰ و ۲۰۲۱ از دست داده‌اند. به گزارش ایسنا به نقل از اسکرین، انجمن‌های تجاری سینمای اروپا در گزارش سالانه خود در سال ۲۰۲۲ به بررسی تأثیر تعطیلی اجباری سینماها در طول قرنطینه و منع آمد و شد در اروپا پرداخته و اعلام کرده که درآمدهای حاصل از گیشه سینما در اروپا در سال ۲۰۲۰ میلادی ۶.۲ میلیاد و در سال ۲۰۲۱ هم ۵.۱ میلیارد دلار کمتر از پیش از آغاز کرونا در سال ۲۰۱۹ بوده است. اتحادیه بین‌المللی سینماها (UNIC) همچنین خاطرنشان کرد که اپراتورهای سینما هزینه‌های ثابت قابل‌توجهی را در زمان تعطیلی پرداخت می‌کردند از جمله اجاره، قبض انرژی و غرامت مرخصی موقت، که بالغ بر صدها میلیون یورو در هفته می‌شود.   آخرین گزارش سالانه «UNIC» حاکی از آن است که سینما در اروپا در سال ۲۰۲۱ در مقایسه با سال ۲۰۲۰ بهبود یافته و میزان حضور مخاطبان در سینما با ۳۶.۴ درصد افزایش به سالانه با ۵۸۹ میلیون بازدید در سراسر منطقه اروپا رسیده است. مجموع فروش گیشه سینمای اروپا به ۳.۷ میلیارد یورو رسیده که نسبت به سال قبل ۴۰.۸ درصد افزایش داشته است. این در حالی بود که اکثر سالن‌های سینما در شش ماه نخست سال ۲۰۲۱ بسته بودند و در ادامه سال نیز با شمار کارمندان محدود و محدودیت‌های اضافی کار می‌کردند. به طور متوسط، سینماها در سراسر منطقه اروپا در سال ۲۰۲۱ حداقل برای ۱۰۰ روز به طور کامل بسته شدند که این عدد در سطح اتحادیه اروپا به ۱۲۰ روز افزایش یافت. با این حال، تأثیر همه‌گیری کووید-۱۹ بر صنعت سینمای اروپا همچنان قابل توجه است و میزان حضور مخاطبان در سال ۲۰۲۱ با سال قبل از همه‌گیری یعنی ۲۰۱۹، با ۵۶.۳ درصد ریزش مواجه بوده است در حالی که فروش گیشه نیز ۵۷.۳ درصد کاهش داشته است. در سطح اتحادیه اروپا، از جمله بریتانیا، میزان حضور مخاطبان در سینما ۶۰.۴ درصد و فروش گیشه ۵۹.۱ درصد کمتر از سطوح قبل از همه گیری بوده است. همچنین تعداد فیلم‌های بسیار کمتری در طول سال در دسترس سینماها بود. در سال ۲۰۲۱ به طور متوسط ۲۷۰ فیلم جدید در سراسر اروپا اکران شد، در مقایسه با ۲۵۰ tdgl در سال ۲۰۲۰ و ۴۸۰ فیلم در سال ۲۰۱۹. مناطق اصلی اکران آثار سینمایی مانند بریتانیا شاهد اکران ۵۰۳ فیلم جدید در سال ۲۰۲۱ بودند، این در حالی است که در سال ۲۰۱۹ و پیش از آغاز کرونا این عدد ۸۹۶ فیلم بود. در همین دوره زمانی در فرانسه که یکی از بازارهای مهم سینمای اروپا محسوب می‌شود شمار فیلم‌های اکران شده از ۷۴۶ به ۴۵۵ رسیده است و در آلمان نیز از ۶۰۶ عنوان فیلم به ۴۲۹ نزول یافته است. اتحادیه بین‌المللی سینماها با توجه به تعویق افتادن اکران عمده آثار استودیوهای آمریکایی، به اهمیت اکران فیلم‌های داخلی کشورهای اروپایی در طول همه گیری کرونا اشاره کرد و اعلام کرد در سال ۲۰۱۹ به طور میانگین ۱۳۰ عنوان فیلم آمریکایی در بازارهای اروپایی منتشر شد، اما این رقم در سال ۲۰۲۱ به ۹۵ عنوان کاهش یافت. فرانسه با ۴۰.۶ درصد، جمهوری چک با ۳۸.۳ درصد، صربستان و دانمارک با ۳۷ درصد و نروژ با ۲۸.۱ درصد، بیشترین سهم سینمای داخلی را در اکران سالانه خود داشته‌اند.
فرهنگی/هنری,فیلمبرداری فیلم سینمایی «خون شد» به نویسندگی و کارگردانی مسعود کیمیایی شامگاه 28 آبان ماه در سوادکوه به پایان رسید.
فرهنگی/هنری,"برنده جایزه صلح ناشران آلمان در سال ۲۰۱۹ نه ادیب و نویسنده است، نه سیاستمدار و نه روزنامه‌نگار. ""سباستیائو سالگادو"" یک عکاس برزیلی است که به عنوان عکاس، برای نخستین بار این جایزه معتبر آلمانی را تصاحب می‌کند. به گزارش دویچه وله، ""سباستیائو سالگادو"" (Sebastião Salgado) عکاس برزیلی است. در رشته اقتصاد تحصیل کرده و در همین حوزه هم مشغول به کار شد. در سفرهای کاری خود به افریقا علاقه‌اش به عکاسی گل کرد. تا جایی که شغل اصلی خود را به عنوان کارشناس اقتصادی رها کرد و به عکاسی اجتماعی روی آورد. سالگادو در سال ۱۹۴۴ در برزیل بدنیا آمد. در سائوپائولو اقتصاد خواند و با شروع اعتراض‌های به حکومت دیکتاتوری در برزیل در سال ۱۹۶۹ به فرانسه مهاجرت کرد و ساکن پاریس شد. به نقاط مختلف جهان از جمله آمریکای لاتین و آفریقا سفر کرد و زندگی انسان‌ها را در شرایط فقر و جنگ و مهاجرت ثبت کرد. مهاجرت و مهاجران یکی از سوژه‌های مهم قاب‌ دوربین سالگادو بود. مارگوت کلینگزپورن، مدیر آژانس عکس ""فوکوس"" (Focus) در هامبورگ آلمان که کارهای سالگادو را در آلمان نمایندگی می‌کند، درباره این عکاس می‌گوید: «سالگادو شخصیت بزرگ و یک انسان‌گراست؛ فردی شجاع و متعهد که اخلاق کاری و اخلاق انسانی در او درهم‌تنیده و یکی شده است.» سالگادو از سال ۱۹۷۳ در زمانی ۲۹ سال داشت خود را به عنوان عکاس حرفه‌ای معرفی کرد. از سال ۱۹۷۴ برای آژانس عکاسی ""سیگما"" (Sygma) و از سال ۱۹۷۹ با آژانس عکاسی ""ماگنوم""(Magnum) همکاری کرد. در سال ۲۰۰۰ مجموعه‌ای از عکس‌هایش درباره پناهجویان را به کمک سازمان ملل و یونیسف به نمایش گذاشت. سالگادو در این پرتره‌ها زنان و کودکانی را به تصویر کشیده بود که خانه و کاشانه خود را ترک کرده و در جستجوی پناهگاهی امن آواره شده بودند. بعدها پاسداری ازطبیعت، دل‌مشغولی اصلی سالگادو و سوژه‌های این عکاس مشهور جهان شد، و این همان چیزی است که ساگالدو را از دید داوران جایزه صلح ناشران آلمان سزاوار دریافت جایزه صلح ۲۰۱۹ کرده است. مبلغ جایزه صلح ناشران آلمان ۲۵ هزار یورو است که از سوی ""اتحادیه ناشران و کتابفروشان آلمان"" تامین می‌شود. این جایزه به شخصیت‌هایی اعطا می‌گردد که ""از طریق فعالیت‌شان در زمینه‌های ادبیات، علوم و فرهنگ در سطحی عالی به تحقق مفهوم صلح خدمت کرده باشند"". مراسم اهدای جایزه صلح ناشران آلمان در پایان نمایشگاه فرانکفورت در روز ۱۵ اکتبر ۲۰۱۹ در محل کلیسای پاول در این شهر برگزار می‌شود. این جایزه سال گذشته (۲۰۱۸) به آلیدا آسمن، ادیب، و همسرش یان آسمن، مصرشناس، تعلق گرفت. روشنفکران و نویسندگان صاب‌نامی چون اورهان پاموک، سوزان زونتاگ و ماکس فریش نیز از برندگان جایزه صلح ناشران آلمان بوده‌اند."
فرهنگی/هنری,در مراسمِ عروسی ساسی مانکن که چند روز قبل در آمریکا برگزار شد (بازیگر مجموعه‌های مناسبتی تلویزیون) و (مجری برنامه های مختلف از برنامه تحویل سال 1395 تا خندوانه و همچنین بازیگر مجموعه هئیت مدیره شبکه 5 سیما) در این تصاویر دیده می‌شوند.   تاکنون مجری بسیاری از مراسم و برنامه‌های تلویزیونی بوده‌است که برخی از آن‌ها در زیر آمده‌ است: برنامه نقره به کارگردانی منصور ضابطیان (شبکه یک) برنامه وقت خواب (برنامه اینترنتی-سایت آپارات) برنامه طلوع (شبکه چهار) برنامه زنده‌رود (مرکز اصفهان) برنامه خوشا شیراز[۲] (مرکز فارس) برنامه امضا[۳][۴] (شبکه سه) برنامه رادیو هفت (شبکه آموزش) چارگوش (برنامه اینترنتی)[۵][۶] ویژه برنامه تحویل سال ۹۵ شبکه دو (و اینک فردا)[۷][۸] افتتاحیه جشنواره فیلم فجر ۹۴[۹] افتتاحیه شبکه تهران اچ دی[۱۰] خندوانه (مجری برنامه خنداننده شو)
سلامت,"مصرف بیش از حد غذاهای فرآوری شده می تواند موجب و تجمع سموم در بدن انسان شود. در همین راستا، پرهیز از آنها برای پیشگیری از ابتلا به بیماری های مزمن ضروری است. به گزارش گروه سلامت به نقل از "" ""، خطرات غذاهای فرآوری شده خبر شوکه کننده ای نیست. اگرچه مصرف کنندگان طی سال های اخیر هشداری های بیشتری درباره خطرات این غذاها دریافت می کنند، اما مشکل از دهه ها پیش و به دلیل منافع صنایع غذایی آغاز شد. در شرایطی که دسترسی به محصولات غذایی سالم وجود دارد، بسیاری از محصولات موجود در بازار سرشار از مواد تشکیل دهنده مضر هستند. اگرچه این محصولات خوشمزه و متنوع هستند، اما روند تولید آنها شامل افزودن مواد نگهدارنده و مواد شیمیایی مضر می شود. افزون بر این، بسیاری از آنها فاقد مواد مغذی ضروری و حاوی کالری بیش از حد هستند. در تولید غذاهای فرآوری شده از فرآیندهای شیمیایی استفاده می شود که عطر و طعم و بافت این غذاها را به گونه ای شکل می دهند تا مصرف کنندگان را به خود جذب کند. شرکت های تولیدکننده این محصولات، آنها را بهترین گزینه برای رژیم های غذایی سریع و سیر کننده عنوان می کنند. اما آنها این حقیقت که ترکیبات مصنوعی و فرآیندهای پالایشی می توانند پیامدهای منفی برای بدن به همراه داشته باشند را پنهان می کنند. تردیدی وجود ندارد که منافع صنایع غذایی در کسب هرچه بیشتر درآمد نهفته است. برای آنها استفاده از طیف گسترده ای از افزودنی های شیمیایی که اثری اعتیادآور را تولید کرده و مصرف کنندگان را به استفاده منظم از این محصولات ترغیب می کند، اهمیتی ندارد. ترکیبات موجود در غذاهای ارگانیک گرسنگی را برطرف می کنند. در مقابل، غذاهای فرآوری شده بدن را برای ترشح دوپامین تحریک می کنند که این ماده احساس سیری و رضایت را حتی در صورت عدم دریافت مواد مغذی مناسب ایجاد می کند. یکی از بزرگترین مشکلات سلامت عمومی در دنیای امروز است. بسیاری از موارد چاقی به واسطه عوامل ژنتیکی شکل می گیرند. با این وجود، بسیاری از موارد نیز با عادات غذایی و مصرف غذاهای فرآوری شده در ارتباط هستند. غذاهای فرآوری شده سرشار از قندها، و کربوهیدرات های ساده هستند که احتمال انباشت چربی در بدن مصرف کننده را افزایش می دهند. افزون بر این، آنها حاوی مواد شیمیایی مانند مونوسدیم گلوتامات و شربت ذرت هستند که هر دو مورد با اضافه وزن و چاقی پیوند خورده اند. یکی از بزرگترین خطرات غذاهای فرآوری شده این است که از اصول ترکیب های غذایی پیروی نمی کنند. در نتیجه، بدن نمی تواند از مواد مغذی دریافتی استفاده کند که به اسیدی شدن خون منجر شده و سلامت فرد در معرض خطر قرار می گیرد. با ایجاد عدم تعادل در pH بدن، غذاهای فرآوری شده میزان سموم در خون را افزایش می دهند و این شرایط می تواند به بیماری های مرتبط با التهاب منجر شود. افزون بر این، آنها بر سوخت و ساز بدن تاثیرگذار هستند که عامل دیگری در افزایش وزن محسوب می شود. سطوح بالای اسیدهایی که از محصولات فرآوری شده سرچشمه می گیرند به طور معمول بر فعالیت ریزجانداران روده تاثیر می گذارد. در نتیجه، احتمال ابتلا به بیماری ها یا عفونت های گوارشی افزایش می یابد. در شرایطی که غذاهای ارگانیک به شکل گیری احساس خوب در انسان کمک می کنند، غذاهای فرآوری شده اثری منفی بر خلق و خوی ما دارند. مصرف منظم این غذاها با افسردگی، اضطراب و تحریک پذیری پیوند خورده است. غذاهای فرآوری شده مواد التهاب آفرین در خون ترشح می کنند که می تواند ابتلا به بیماری های مزمن را در پی داشته باشد. از آنجایی که این غذاها فرآیند زوال سلولی را تسریع می کنند، با گذشت زمان می توانند به بیماری هایی مانند آرتریت روماتوئید، پوکی استخوان و سرطان منجر شوند. سیستم قلبی عروقی می تواند با پیامدهای جدی ناشی از خطراتی که غذاهای فرآوری شده ایجاد می کنند، مواجه شود. این محصولات مجموعه ای از مواد مضر هستند که می توانند به قلب و گردش خون آسیب وارد کنند. بیشتر غذاهای فرآوری شده حاوی چربی های اشباع و سدیم بیش از حد هستند که موجب فشار خون بالا یا هایپرکلسترولمی (کلسترول بالا) می شود. مصرف منظم غذاهای فرآوری شده می تواند به آترواسکلروز (تصلب شرایین) یا حملات قلبی منجر شود. مواد شیمیایی موجود در غذاهای فرآوری شده سمی هستند. به لطف اندام های دفع کننده بدن، بسیاری از این سموم از طریق تعریق و ادرار دفع می شوند. با این وجود، مصرف منظم و روزانه غذاهای فرآوری شده می تواند موجب تجمع سموم در بدن شود. یکی از پیامدهای این شرایط تخریب سلول های بدن و تسریع پیری است. از جمله شایع‌ترین غذاهای فرآوری شده می توان به گوشت های فرآوری شده مانند سوسیس و کالباس، غلات صبحانه، نان و محصولات پخته، غذاهای کنسروی، سس ها و چاشنی های تولید شده به طور صنعتی، آبمیوه ها و نوشیدنی های گازدار، اسنک های شور و سرخ شده اشاره کرد."
حوادث,رئیس دادسرای نظامی جیرفت از شروع بررسی پرونده تیراندازی ماموران پلیس راه جنوب کرمان در شهرستان قلعه گنج این استان به خودرو پژو که یک کشته داشت خبر داد. به گزارش رکنا؛ رئیس دادسرای نظامی جیرفت از شروع بررسی پرونده تیراندازی ماموران پلیس راه جنوب کرمان در شهرستان قلعه گنج این استان به خودرو پژو که یک کشته داشت خبر داد و گفت: پس از بررسی تمامی ابعاد پرونده و نظر کارشناسان، نتیجه پرونده اعلام می‌شود. هادی حسین زاده روز سه‌شنبه 30 شهریور به تشریح جزئیات این رویداد پرداخت و تصریح کرد: ساعت ۱۹ دیشب در محور قلعه گنج - رمشک واقع در چهارراه چاه لاک یک مورد تیراندازی ماموران راهور به سمت یک پژو ۴۰۵ گزارش شد. وی افزود: بلافاصله دستور مقتضی برای حفظ صحنه و انتقال فرد مصدوم به مراکز پزشکی و سایر دستور‌های مقتضی صادر شد. حسین زاده ادامه داد: طی هماهنگی با رئیس پلیس راه جنوب کرمان عوامل بازرسی پلیس راه به همراه قاضی کشیک دادسرای نظامی در ساعت اولیه حادثه به منظور بررسی ابعاد موضوع به محل حادثه در شهرستان قلعه گنج اعزام شدند. رئیس دادسرای نظامی جیرفت اظهار داشت: در این تیراندازی یکی از سرنشینان پژو فوت کرد و دستور انتقال جسد به پزشکی قانونی و انجام کار‌های کارشناسی بلافاصله صادر شد. این مسئول قضایی ادامه داد: دادسرای نظامی با توجه به وظیفه ذاتی و تخصصی بودن رسیدگی به جرایم نظامیان متعهد است که با نهایت دقت، در کمترین زمان ممکن و در چارچوب قانون که فصل الخطاب امور است به موضوع این پرونده رسیدگی کند. شهرستان قلعه گنج در جنوبی‌ترین نقطه استان کرمان و با فاصله ۴۲۰ کیلومتری با مرکز استان قرار دارد.
سلامت,تزریق واکسن آنفلوآنزا و کرونا به‌طور همزمان، خطرناک یا ایمن است؟   به گزارش خبرگزاری صدا و سیما، همزمان با آغاز پاییز و همه‌گیری آنفلوآنزا، نگرانی‌ها جهت دریافت همزمان واکسن آنفلوآنزا و کرونا افزایش یافته است. برخی متخصصان معتقدند که نباید این دو واکسن را همزمان با هم دریافت کرد؛ اما گروه دیگری از مختصصان، این فرضیه را رد می‌کنند.   در حال حاضر، نگاه افکار عمومی به تزریق همزمان دو واکسن آنفلوآنزا و کرونا تداخل دارویی و احتمال مرگ دریافت‌کننده است. در این‌باره، گروهی از کاربران در شبکه‌های اجتماعی مدعی‌اند که برخی از دریافت‌کنندگان همزمان دو واکسن در نقاط دیگر جهان، به کام مرگ رفته‌اند.   در این میان، برخی دیگر نیز می‌گویند که احتمال بستری شدن افراد در پی تداخل دارویی واکسن‌ها وجود دارد.   از سوی دیگر، دکتر مجتبی رستمی، متخصص بیماری‌های عفونی می‌گوید که هیچ مدرکی دال بر مشکل بودن مصرف همزمان این دو واکسن وجود ندارد. البته او توصیه می‌کند که فاصله تزریق دو واکسن، حدود دو هفته باشد.   محققان درباره افراد واجد شرایط دریافت واکسن آنفلوآنزا گفته‌اند که افراد دارای بیماری زمینه‌ای، از جمله سرطان و دیابت، افراد مصرف‌کننده دارو‌های سرکوب‌کننده ایمنی، بیماران با مشکلات کبد و کلیه، کودکان ۶ ماه تا پنج سال و سالمندان از ۶۵ سال به بالا باید در اولویت دریافت واکسن باشند. اختلاف نظر میان محققان و متخصصان بر سر خطرات احتمالی دریافت همزمان دو واکسن آنفلوآنزا و کرونا همچنان بالا است، اما سازمان جهانی بهداشت در این میان معتقد است که بین تزریق آن‌ها ۱۴ روز فاصله باشد. در مقابل، پژوهشگران مؤسسه ملی تحقیقات سلامت ایران در پایان یک تحقیق اعلام کردند، مطالعات و شواهدی که به‌طور مستقیم فاصله زمانی مناسب بین تزریق واکسن کووید-۱۹ و واکسن آنفلوآنزا را بررسی کرده باشند، وجود ندارند.   همچنین، این مؤسسه می‌گوید هیچ شواهدی نیز وجود ندارد که نشان‌دهنده تداخل استفاده از واکسن‌های کووید-۱۹ و آنفلوآنزا باشد.   البته مرکز کنترل و پیشگیری از بیماری‌های آمریکا (CDC) نیز معتقد است که دریافت همزمان دو واکسن آنفلوآنزا و کرونا هیچ خطری ندارد.    CDC در دستور جدید خود اعلام کرده است که می‌توان هر ۲ واکسن را با خیال راحت در یک روز تزریق کرد.   محققان این مرکز به این نتیجه رسیدند که پاسخ ایمنی و عوارض جانبی احتمالی واکسن کووید-۱۹ به‌طور کلی مشابه واکسن آنفلوآنزا و سایر واکسن‌ها است.   در این میان، گروهی از متخصصان پزشکی نیز اعتقاد دارند که دریافت هر ۲ واکسن به‌طور همزمان، بی‌خطر است و حتی توصیه نیز می‌شود، به‌خصوص اگر دریافت هر ۲ واکسن در یک روز برای فرد راحت‌تر باشد. هلث، رسانه مطرح حوزه سلامت، درباره عوارض احتمالی واکسن‌های کرونا و آنفلوآنزا می‌نویسد: دریافت همزمان هر ۲ ممکن است به‌طور بالقوه، احساس بدتری در شما ایجاد کند و علت آن نیز دریافت هر واکسن در هر بازو است؛ به این معنی که ممکن است در هر ۲ بازو، احساس درد داشته باشید.   بر اساس این گزارش، سایر عوارض جانبی شایع هر ۲ واکسن، شامل تب، سردرد، خستگی، تهوع و درد عضلات است. البته گزارش هلث می‌گوید عوارض هر فرد ممکن است که متفاوت باشد.   کارل مینگس، رئیس دانشکده علوم بهداشتی دانشگاه نیوهیون نیز درباره عوارض این دو واکسن به خبرگزاری یونایتدپرس گفت که شایع‌ترین عوارض جانبی واکسن آنفلوآنزا شامل درد یا قرمزی در محل تزریق، سردرد، تب، حالت تهوع، درد‌های عضلانی و خستگی است.   به عقیده او، این نشانه‌ها با شایع‌ترین عوارض جانبی واکسن‌های کووید، هم‌پوشانی زیادی دارند، اما بیشتر عوارض جانبی دو واکسن، خفیف هستند و در یک یا دو روز، از بین می‌روند.
سیاسی,زنگ انتخابات ریاست جمهوری ایران به صدا درآمده است. سال پایانی هر دولتی در ایران، مساوی است با آغاز فعالیت‌های همه آنهایی که دوست دارند رییس جمهور شوند. نامزدهای احتمالی برای خود تیم تشکیل می‌دهند، رایزنی می‌کنند، در شبکه‌های اجتماعی فعال‌تر می‌‍شوند و حتی استفعا می‌دهند تا به رویای خود که همان ریاست قوه مجریه است نزدیک شوند. خیلی از نامزدها زودتر از موعد مقرر ثبت نام انتخابات ریاست جمهوری، اعلام نامزدی می‌کنند و به مردم می‌گویند که آماده حضور در صحنه هستند. در همین روزهای پایانی سال 99 خورشیدی هم بسیاری از چهره‌های سیاسی و البته نظامی، آمادگی خود را برای حضور در عرصه رقابت اعلام کردند. انتخابات ریاست جمهوری ایران اما نشان داده است که آنهایی که زودتر از فصل انتخابات وارد صحنه می‌شوند بیشتر برای نیامدن می‌آیند. آنها می‌آیند، فضای انتخابات را می‌شکنند، حواس‌ها را به خود جلب می‌کنند تا نامزدهای اصلی یک جریان زیر سایه این حضور به فعالیت خود ادامه دهند. هیچ جریان سیاسی حاضر نیست، نامزد اصلی خود را قبل از ثبت نام وارد عرصه کند چون می‌داند حضور زودهنگام یعنی بررسی و نقد بیشتر کاندیدای مورد نظرشان. ممکن است در این مدت، مسائلی مطرح شود که در روزهای انتخابات کاملا به ضرر فرد مورد نظر تمام شود. به خاطر همین منتظر می‌مانند تا روز ثبت نام فرا برسد و بعد از گزینه مورد نظر خود رونمایی می‌کنند. پس نامزدهایی که قبل از آغاز سال، اعلام نامزدی می‌کنند یا خط شکن هستند یا آنقدر جدی نیستند و خودشان هم می‌دانند در صورت تایید  و حضور در انتخابات کمتر از یک میلیون رای را به خود اختصاص می‌‍دهند. البته در این میان هستند کسانی که نام‌شان از ذهن‌ها پاک شده  و حتی خبرنگارها که کارشان همین است هم فراموش می‌کردند، سیاستمداری با این مشخصات وجود دارد، از انتخابات ریاست جمهوری برای زنده کردن نام و برند خود استفاده می‌کنند. در انتخابات ریاست جمهوری دوره‌های قبل به وضوح شاهد این نوع حضور بوده‌ایم. سیاستمداران به تاریخی پیوسته‌ای که با نامزدی در انتخابات ریاست جمهوری، نام‌شان دوباره بر سر زبان‌ها افتاد و تبدیل به منبع خبرنگارها شدند. برای پیدا کردن نامزدهای اصلی انتخابات ریاست جمهوری باید کمی صبر کرد تا روزهای پایانی ثبت نام انتخابات ریاست جمهوری. هیچکدام از کسانی که این روزها وارد صحنه شده‌اند، جدی نیستند و نمی‌شود آنها را رییس جمهور آینده ایران دانست. دنیای سیاست، دنیای صبر است. پس باید صبر کنیم تا زمان ثبت نام و اعلام رسمی نامزدهای انتخابات ریاست جمهوری. سیب سیاست هزار چرخ می‌خورد و ممکن است تمام پیش بینی‌ها به راحتی بر آب شوند.
فناوری,چهار ماهواره کوچک از نپال، سریلانکا، ژاپن و سنگاپور در روز دوشنبه ۱۷ ژوئن از ایستگاه فضایی بین‌المللی پرتاب خواهند شد. به گزارش ایسنا؛ شبکه تلویزیون اینترنتی سازمان فضایی ژاپن(Japanese Aerospace Exploration Agency/ JAXA) اعلام کرد در ۱۷ ژوئن از آزمایشگاه ژاپنی کیبو(Kibo) که بخشی از ایستگاه فضایی بین‌المللی به شمار می‌رود، ماهواره‌های مینیاتوری نپالست -۱(NepaliSat-۱) اولین ماهواره نپال، رآوانا -۱(Raavana-۱) از سریلانکا، اسپو کیو.وای -۱(SpooQy-۱) از سنگاپور همچنین ماهواره ژاپنی اوگویسو(Uguisu) را به فضا پرتاب خواهد کرد. کیبو یک واحد علمی ژاپنی ایستگاه فضایی بین‌المللی است که توسط سازمان فضایی ژاپن ساخته شد و بزرگترین واحد متصل شده به این ایستگاه بشمار می‌رود. این واحد دارای دو بخش محفظه قابل زیست و سکوی تحقیقاتی برای انجام پژوهش در فضای آزاد کیهانی است. این بخش به یک بازوی مکانیکی مجهز است که می‌تواند با هدایت و کنترل فضانوردان ایستگاه فضایی بین‌المللی، اشیایی را در فضا رها کند و یا بگیرد. در حال حاضر خدمه روس اولگ کانوننکو(Oleg Kononenko) و آلکسی آوچینین(Alexei Ovchinin)، فضانوردان آمریکایی ان مک کلین(Ann McClain)، نیک هیگ (Nick Haig) و کریستینا کوک (Christina Cook) همچنین دیوید سنت ژاک (David St. Jacques) کانادایی در ایستگاه فضایی بین‌المللی مشغول فعالیت هستند.
ورزشی,با قرعه‌کشی مرحله یک چهارم نهایی جام حذفی فوتبال، تیم‌های حاضر در این مرحله، حریفان خود را شناختند. به گزارش خبرگزاری تسنیم، قرعه‌کشی مرحله یک‌چهارم نهایی مسابقات جام حذفی فوتبال باشگاه‌های کشور، از ساعت 17 امروز (پنجشنبه) در ورزشگاه امام رضا (ع) برگزار شد. تیم‌های سپاهان، صنعت نفت آبادان، ماشین‌سازی تبریز، پدیده، مس کرمان و داماش گیلانیان در این مرحله حضور دارند. همچنین برنده دیدارهای استقلال - سایپا دیگر تیم حاضر در این مرحله است و آخرین تیم این مرحله را برنده دیدار سپیدرود با یکی از تیم‌های پرسپولیس یا نود ارومیه تشکیل می‌دهد. با توجه به قرعه‌کشی انجام شده، برنامه دیدارهای مرحله یک‌چهارم نهایی جام حذفی به شرح زیر است:  ماشین‌سازی تبریز- داماش گیلانیان( میزبان با قرعه‌کشی مشخص خواهد شد) صنعت نفت آبادان- برنده دیدار استقلال و سایپا  پدیده مشهد- با برنده دیدار سپیدرود و برنده دیدار پرسپولیس یا نود ارومیه سپاهان- مس کرمان( مس کرمان میزبان است)
حوادث,معاون دادستان مشهد در تشریح آخرین وضعیت پرونده خرید و فروش کودکان در این شهر گفت: تاکنون ۶ فرد متهم در جریان رسیدگی به این پرونده در مشهد بازداشت شده‌اند اما متهم اصلی پرونده کودک‌ربایی و خرید و فروش کودکان فراری است.
سلامت,یک فوق تخصص آلرژی و ایمونولوژی بالینی عنوان کرد: به افراد توصیه می‌شود زمان افزایش آلودگی هوا برای کاهش عوارض ناشی از آن به مقدار فراوان مایعات، شیر و انار مصرف کنند. دکتر مریم محلوجی‌راد، فوق تخصص آلرژی و ایمونولوژی بالینی در گفت‌و‌گو با آنا با توجه به افزایش آلودگی هوای تهران، اظهار کرد: هوای آلوده حاوی ترکیبات منوکسیدکربن، نیتروژن، گوگرد، اوزون و ... است که هر یک از آن می‌تواند اندازه‌های مختلفی داشته باشد. ذراتی که اندازه آن 10 میکرون باشد به راحتی وارد دستگاه تنفسی می‌شود اما ذراتی که کم‌تر از 10 میکرون باشد می‌تواند وارد ریه شود. وی افزود:ذرات با اندازه 2.5 میکرون و کم‌تر از آن به راحتی وارد عمق ریه می‌شود. بر اساس اینکه کدام ذرات وارد دستگاه تنفسی و ریه شود علائم مختلفی در افراد ظاهر می‌شود اما به طور کلی افزایش آلودگی هوا و قرار گرفتن در معرض آن باعث افزایش ترشح و انقباض عضلات ریه و احساس تنگی نفس، سرفه، سوزش و درد گلو و سوزش چشم می‌شود. محلوجی‌راد با بیان اینکه در هوای آلوده افراد مبتلا به آسم و آلرژی دچار تشدید علائم می‌شوند، اظهار کرد: هم‌چنین سایر افراد سالم نیز به دلیل قرار گرفتن مکرر در معرض هوای آلوده دچار بروز علائم آسم و آلرژی می‌شوند. این فوق تخصص آلرژی و ایمونولوژی بالینی با تاکید براینکه به افراد توصیه می‌شود در هوای آلوده از تردد غیرضروری در سطح شهر به شدت خودداری کنند، افزود: اگر افراد ناچار به خارج شدن از منزل شدند، توصیه می‌شود حتما ماسک فیلتردار داشته باشند و برای تردد از مترو استفاده کنند و پس از بازگشت به منزل استحمام کنند و سطح پوست خود را به خوبی شست‌و‌شو دهند و مایعات فراوان مصرف کنند. وی تصریح کرد: به افرادی که در منزل می‌مانند نیز توصیه می‌شود از باز کردن پنجره و درها خودداری کنند و مانع ورود ذرات ریز آلودگی هوا به داخل منزل شوند. محلوجی‌راد در پایان خاطرنشان کرد: افراد می‌توانند علاوه بر مصرف زیاد مایعات انار مصرف کنند. این میوه دارای آنتی اکسیدان است که مصرف آن می‌تواند تا حدی عوارض آلودگی هوا را کاهش دهد.
سیاسی,امام جمعه کرج با بیان اینکه متأسفانه سال‌هاست که افراد قبیله‌ای و قومیتی و گاهی لیستی انتخاب‌شده‌اند، تأکید کرد: توجه داشته باشید در این دوره با بصیرت بیشتری وارد شوید و هرگز مثل نوبت‌های قبل رأی ندهید. آیت‌الله سیدمحمد مهدی حسینی همدانی در خطبه‌های نماز جمعه هشتم اسفندماه کرج گفت: باتربیت الهی، متخصصِ متعهد پرورش پیدا می‌کند لذا اگر توانستیم دانش آموزان را تحت تربیت توحیدی قرار دهیم، جامعه را از همه آسیب‌ها نجات داده‌ایم و این یعنی حیات طیبه. به گزارش ایسنا، وی در ادامه ضمن بازخوانی بیانات بنیان‌گذار کبیر انقلاب اسلامی در رابطه بااهمیت تربیت در جامعه، اظهار کرد: حضرت امام خمینی رحمه‌الله علیه دربیانی فرمودند: «تربیت کنید آن‏ها را به اخلاق انسانی، اخلاق اسلامی؛ و آن‏ها را توجه به خدا بدهید؛ و آن‏ها را از این فسادهایی که در جامعه‏های منحط واقع می‏شود بپرهیزانید و به آن‏ها تذکر بدهید که چنانچه شماها یک تربیت اسلامی انسانی داشته باشید، هم برای خودتان سعادت است؛ هم برای کشورتان سعادت است… اگر از راه عبودیت خدا، انسان وارد شد در جامعه یا نظر انداخت به امور، از این راه و از این کانال وقتی واقع شد، وارد شد، کارهایش همه الهی می‏شود.» رئیس شورای فرهنگ عمومی استان البرز با تأکید بر اینکه مهم‌ترین مرکزی که می‌تواند ضمن انتقال فرهنگ کشور، شخصیت نوجوان و جوان کشور را رشد داده و به طراز لازم برساند آموزش‌وپرورشی است که علاوه بر آموزش به تربیت هم اهمیت دهد، گفت: با توجه به فضای به وجود آمده در آموزش باید برای رشد علمی کشور و رسیدن به خودکفائی و استقلال همه‌جانبه، روش‌ها را تغییر داد. آیت‌الله حسینی همدانی در ادامه افزود: سال‌های اول انقلاب و دوران دفاع مقدس برای دانش آموزان فرصتی فراهم‌شده بود که با مفاهیم ایثار و شهادت و حق‌طلبی و مبارزه با تجمل‌گرائی و اشرافیگری آشنایی میدانی پیدا کنند و ارزش‌های دینی را عملاً درک کنند؛ اما در آستانه دهه پنجم انقلاب و میدان جنگ نرم و شبیخونِ فرهنگیِ به وجود آمده توسط دشمنان و حملات پی‌درپی رسانه‌های دشمن و ایجاد شبهه به آرمان‌های نظام اسلامی، لازم است نظام تعلیم و تربیت اهتمام بیشتری به نقشه راهی که به‌عنوان سند تحول بنیادین تهیه‌شده داشته باشند و با مدیریتی جهادی به اجرائی شدن آن اقدام کنند تا به نصاب لازم در این عرصه برسیم ان‌شاءالله. وی در بخش دیگری با اشاره به بیانات رهبر معظم انقلاب اسلامی در دیدار با اعضای مجلس خبرگان رهبری، بیان کرد: رهبر معظم انقلاب در این دیدار راجع به برجام و مسائل هسته‌ای تذکراتی فرمودند و نسبت به مواضع مستکبرانه آمریکا و سه کشور اروپائی تذکر دادند و همان‌طور که ایشان فرمودند مستکبران غربی و اروپائی بدانند ازآنجاکه به تعهداتشان عمل‌نکرده‌اند به شدّت مورد نفرت ملّت ایران هستند، گوشه‌ای از اعلام انزجار و نفرت مردم را از این مصلی با گوش خود بشنوید که شعار {مرگ بر آمریکا} می‌دهند. خطیب نماز جمعه کرج در ادامه خاطرنشان کرد: آنچه امروز مطلوب است این است دولت در موضوع برجام بر اجرای کامل قانون نه گزینشی، که رهبر معظم انقلاب هم آن را علناً تائید کردند اهتمام داشته باشد و به وعده‌های اروپا و آمریکا دل‌خوش نکند و دنبال مذاکره و اقدامی خارج از سیاست‌های کلان نظام نباشد. آیت‌الله حسینی همدانی با تأکید بر اینکه هیچ‌کس حق دخالت در قوه مجریه را ندارد چون اجرا با این قوه است، بیان کرد: حضرت امام رحمه‌الله علیه در سال ۵۹ در این رابطه فرمودند؛ اما اجرای چه چیزی؟ اجرای کامل قانونی که مجلس تصویب و شورای نگهبان تائید کرده است. والا به منافع ملت خیانت و خسارت وارد خواهد شد. بعلاوه نباید فراموش کرد که امام فرمودند: مجلس در رأس همه امور و در رأس همه نهادهاست و حق دارد بر همه نهادهای اجرائی نظارت کند و در این راه هیچ‌کس نمی‌تواند از حقوق قانونی نمایندگان جلوگیری کند؛ بنابراین توقف اجرای پروتکل الحاقی را که از پنجم اسفندماه آغازشده باید باقدرت ادامه داد مگر این‌که تحریم‌ها را بردارند که بحث دیگری است. وی در بخش دیگری از بیانات خود با اشاره به اهمیت خصوصی‌سازی و اجرای ابلاغ سیاست‌های اصل ۴۴، بیان کرد: متأسفانه در بحث خصوصی‌سازی و اجرای ابلاغ سیاست‌های اصل ۴۴ که نزدیک ۱۵ سال از آن می‌گذرد و درست عمل نشده و به اقتصاد کشور خساراتی را وارد کرده و حتی گاهی مشکلات امنیتی هم درست کرده، به‌جای اینکه روند واگذاری را اصلاح کنند گاهی بیاناتی دارند که محل تأمل و تضعیف است. نماینده رهبر معظم انقلاب اسلامی در استان البرز در ادامه تصریح کرد: دستگاه قضائی که با توان و با برنامه دنبال قطع دست رانت‌خواران و ویژه خواران و غارت گران وابسته به قدرت است را، به‌عنوان تازه به مسئولیت رسیده می‌خوانند که دنبال بگیروببند است. سؤال بنده این است اولاً ریاست قوه قضائیه تازه‌کار نیست و کارگزار قدیمی نظام است، اما به بیان شما اگر کسی کهنه‌کار بود مجاز است نسبت به خلاف بی‌تفاوت باشد؟ مسئول چه تازه چه کهنه، باید جلوی خلاف و فساد را هر جا که بود بگیرد و الا خودش در فساد شریک است. آیت‌الله حسینی همدانی در بخش دیگری با اشاره چهاردهم اسفندماه آغاز هفته احسان و نیکوکاری و روز ترویج فرهنگ قرض‌الحسنه و روز تأسیس کمیته امداد حضرت امام رحمه‌الله علیه، بیان داشت: یکی از اهداف اولیه انقلاب اسلامی رفع محرومیت از اقشار محروم جامعه بود و از همان روزهای ابتدائی کمیته امداد تشکیل شد تا به این مهم رسیدگی کند و تا امروز هم باقوت و قدرت کارهای فراوان و ماندگاری را انجام داده است. وی در ادامه برای روز احسان و نیکوکاری به مردم استان پیشنهاد داد: خوب است مردم بزرگوار استان مثل هرسال و بلکه امسال باقوت بیشتری به این مهم بپردازند و ان‌شاءالله در رزمایشی که به همین مناسبت دوستان تدارک می‌بینند همگی فعال شرکت کنیم و بتوانیم مرحمی بر آلام مستمندان باشیم. رئیس شورای سیاست‌گذاری امور مساجد استان البرز بابیان اینکه انفاق و کمک به نیازمندان از نشانه‌های مؤمنین و متقین است و موجب افزایش رزق و رستگاری می‌شود، گفت: تا امروز مردم در امر مواسات و کمک مؤمنانه به‌خوبی عمل کرده‌اند و صحنه‌های ماندگاری به وجود آوردند و عطر جامعه مهدوی را در سراسر استان پراکنده کردند که از همگی قدردانی و سپاسگزاری می‌کنم. آیت‌الله حسینی همدانی در ادامه با تأکید بر لزوم تنظیم بازار شب عید، خطاب به مسئولین استانی تأکید کرد: با توجه به شرایط کرونائی و نزدیک شدن به‌روزهای پایانی سال، برای رسیدن کالاهای موردنیاز به دست مردم باقیمت عادله، نظارت خود را قوی‌تر و هوشمندانه‌تر کنید و جلوی قاچاق، بازار سیاه، گران‌فروشی، کم‌فروشی، اجحاف و امثال این‌ها را بگیرید و به معیشت مردم توجه بیشتری داشته باشید و مغازه‌داران هم به سود کم قانع باشند. وی در بخش پایانی بیانات خود با اشاره به نزدیک شدن به انتخابات ششمین دوره‌ی شوراهای اسلامی شهر و روستا، بیان کرد: کورکورانه و بدون تحقیق انتخاب کردن شرعاً جایز نیست لذا از همین الآن دنبال کنید و افراد صلاحیت‌دار موردنظر خود را در نظر بگیرید. رئیس ستاد امربه‌معروف و نهی از منکر استان البرز در پایان بابیان اینکه متأسفانه سال‌هاست که افراد قبیله‌ای و قومیتی و گاهی لیستی انتخاب‌شده‌اند، تأکید کرد: توجه داشته باشید در این دوره با بصیرت بیشتری وارد شوید و هرگز مثل نوبت‌های قبل رأی ندهید. کارایی، تعهد و توان افراد را در نظر بگیرید ولو هم‌محل و آشنای شما هم نباشد. والا ضرر خواهید کرد و تا امروز هم ضررهایش را فراوان دیده‌اید.
حوادث,"رئیس پلیس استان بوشهر گفت: فردی که در یکی از محلات جنوبی شهر بوشهر در درگیری برادر خود را به قتل رسانده بود ۴ ساعت پس از قتل دستگیر شد. به گزارش خبرگزاری تسنیم از بوشهر، سردار خلیل واعظی ظهر امروز در جمع خبرنگاران در بوشهر با بیان اینکه امنیت پایدار در استان بوشهر حکم‌فرما است اظهار داشت: با مشارکت و تعامل مردم، امنیت و احساس امنیت در بوشهر ارتقاء یافته است که از همراهی مردم قدردانی می‌شود. وی از ایجاد تمهیدات لازم برای تامین امنیت آیین‌های عزاداری سرور و سالار شهیدان در ایام ماه محرم خبرداد و افزود: برای ایام محرم در همه مساجد، تکایا و حسینیه‌هایی که آیین سوگواری برگزار می‌شود، عوامل انتظامی حضوری مستمر دارند. فرمانده انتظامی استان بوشهر با اشاره به ایجاد گشت‌های انتظامی خودرویی، موتورسوار و پیاده‌ای برای  تقویت تامین امنیت افزود: برنامه‌های ترافیکی نیز برای ایمنی آمد و شد  عزاداران حسینی در مناطق مختلف استان بوشهر انجام می‌شود. واعظی از دستگیری قاتل برادرکش در بوشهر خبرداد و افزود:  فردی که روز گذشته در یکی از محلات جنوبی شهر بوشهر در یک درگیری برادر خود را به قتل رسانده بود 4ساعت پس از قتل  دستگیر شد. وی با اشاره به وقوع این حادثه خاطر نشان کرد: صبح روز گذشته پلیس از وقوع درگیری منجر به قتل درمنزلی مسکونی در""محله سرتل بوشهر"" مطلع شد و بلافاصله ماموران کلانتری 13 بوشهر به منزل مورد نظر اعزام که فردی بمنظور عوض کردن مسیر تحقیقات به پلیس  از زخمی شدن و فوت برادرش بر اثر درگیری با سارقان  خبرداد. واعظی بیان کرد: با ورود پلیس به منزل و بررسی میدانی محل حادثه مشاهده شد مقتول بر اثر ضربات متعدد چاقو در کتف، کمر و شکمش فوت و خون آلود بر روی زمین افتاده است. رئیس پلیس استان بوشهر بیان کرد: پس از بررسی‌های پلیسی و اطلاعاتی و جمع آوری مستندات لازم ، پلیس  4 ساعت پس از حادثه  برادر مقتول را به عنوان مظنون دستگیر کرد. وی تصریح کرد :متهم دستگیر شده 12ساعت پس از دستگیری به قتل برادر خود با ضربات چاقو به علت اختلاف شخصی اعتراف کرد."
سلامت,بررسی‌ها نشان می‌دهد بهبود قدرت ماهیچه‌ها و تقویت عضلات می‌تواند به پیشگیری از خطر ابتلا به بیماری دیابت نوع ۲ کمک کند. به گزارش ایسنا، متخصصان علوم پزشکی در آمریکا اظهار داشتند: انجام تمرینات استقامتی حتی به میزان کم نیز می‌تواند در پیشگیری از دیابت نوع ۲ اثربخش باشند. در این بررسی متخصصان به مطالعه روی بیش از ۴۵۰۰ فرد بزرگسال در گستره سنی ۲۰ تا ۱۰۰ سال پرداخته و مشاهده کردند که حجم متوسط عضلانی صرف نظر از استعمال سیگار، مصرف مواد الکلی، چاقی یا فشار خون بالا با کاهش ۳۲ درصدی خطر ابتلاء به دیابت نوع ۲ مرتبط است. همچنین کاهش خطر ابتلاء به دیابت مرتبط با حجم متوسط عضلانی مستقل از سلامت قلب / ریه است. به گزارش هلث‌دی نیوز، این متخصصان در عین حال تاکید کردند: با این حال سطح بالاتری از تقویت عضلانی لزوماً به معنای محافظت بیشتر در برابر دیابت نیست. در واقع مقیاس استانداردی برای ارزیابی قدرت ماهیچه‌ها وجود ندارد و به همین دلیل پیشنهاد میزان مشخص و ایده‌آلی از ورزش‌های استقامتی در این خصوص کار آسانی نیست. لذا برای دستیابی به اطلاعات دقیق‌تر در این زمینه، انجام تحقیقات و آزمایش‌های بیشتر مورد نیاز و بدون شک اینکه چه میزان از این تمرینات در پیشگیری از دیابت مؤثر است به عوامل مختلفی بستگی دارد و با توجه به ویژگی‌های اختصاصی هر فرد متفاوت خواهد بود.
فناوری,یک الگوریتم جدید هوش مصنوعی پهپادهای خودران را قادر می‌سازد تا به شکل‌های مختلف و دلخواه به پرواز درآیند و در الگوهای منظم و جالب پرواز کنند.
سیاسی,رئیس دفتر رئیس دولت اصلاحات توضیحاتی را در خصوص خبر نامه سیدمحمد خاتمی ‌به مقام معظم رهبری ارائه کرد.   به گزارش ایلنا، به دنبال انتشار خبری در رسانه‌های مجازی کشور درخصوص نامه‌ٔ سیدمحمد خاتمی به مقام معظم رهبری، دفتر رئیس دولت اصلاحات با صدور اطلاعیه‌ای توضیحاتی در این خصوص منتشر کرد. متن کامل این اطلاعیه بدین شرح است:‌   بسم الله الرحمن الرحیم‌‌   آنچه پیرامون ارسال نامه جناب آقای سیدمحمد خاتمی به رهبری معظم انقلاب در رسانه‌ها منتشر شده است، تنها گمانه زنی رسانه‌ای است.‌   همه کسانی که به کشور و مردم و انقلاب می‌اندیشند، نسبت به سرنوشت میهن اسلامی و ملت و نیز اصلاح امور دغدغه دارند.‌   جناب آقای خاتمی نیز از جمله هرجا و هر مناسبتی اقتضاء کند دغدغه‌های خود را عملا‌ً به دور از تبلیغات دنبال می کنند؛ ولی آنچه به این مقدار راجع به محتوای نامه بیان می‌شود ناشی از حدسیات و گمانه‌زنی‌ است   سیدعلی خاتمی   ۹ اسفندماه ١٣٩٩‌
فرهنگی/هنری,"سازمان سینمایی اعلام کرد: «پروانه نمایش فیلم سینمایی ""برادران لیلا"" به دلیل تخلفات و سرپیچی از مقررات از سوی تهیه‌کننده و کارگردان آن صادر نمی‌شود.» رئیس ساترا صداوسیما: «در حال پیگیری برای توقیف «شهرک کلیله و دمنه» یا فیلتر فیلم‌نت هستیم.» نمی‌دانم چرا مسئولان فرهنگی کشور تعارف را با سینماگران و پلفترم‌های پخش فیلم و سریال کنار نمی گذارند. به قول قدیمی‌ها: «شتر سواری دولا دولا نمی شود». آنگونه که از شواهد پیداست، آنهایی که در راس امور فرهنگی کشور قرار دارند، خیلی با محتوای تولید شده توسط قشر تازه فیلم سازان کشور به اصطلاح امروزی‌ها حال نمی‌کنند. ممیزی‌ها در کشور هم که معمولا بر اساس همین حال و سلیقه است؛ پس بهتر است این آقایان به جای به زحمت انداختن جامعه هنری کشور خیلی ساده، لیستی را منتشر کنند و بگویند که دوست نداریم اینها فیلم بسازند و اگر هم بسازند ما نشان نمی‌‎دهیم. صداوسیما هم بگوید که ما دوست نداریم دیگران دستی در آتش سریال سازی داشته باشند و همه سریال‌ها را ما باید بسازیم. صنعت خودروسازی در تمام این سال‌ها چه کرد؟ بدون تعارف به همه گفت که ما فقط باید خودرو تولید کنیم. شما هم بگوید ما باید سریال بسازیم ولاغیر! آنگونه که ما فهمیده‌ایم شما خیلی اهل پذیرش تفکرات و نظرات دیگران نیستید و دوست دارید همه مثل شما فکر و کار کنند. البته این شدنی نیست. فرهنگ مثل رود خروشانی است که نمی‌شود تنها یک مسیر را برای آن متصور شد. همین الان تلویزیون را ببیند. بدون توجه به نظرات مردم در برنامه سازی، هرکه دوست دارد نگه می‌دارد و هرکه را نه، در خروجی را به آن نشان می‌دهد. فردوسی‌پور و سروش صحت چه سرنوشتی داشتند؟ مدیران تلویزیون از آنها خوششان نمی‌آمد و بیرون‌شان گذاشتند. آدمی حداقل تکلیفش با مدیری مثل «فروغی» روشن است. مدیر شبکه سه و امثال او دوست دارند، صداوسیما تبدیل به شبکه افق شود. جایی برای آدم‌های منورالفکری مثل سروش صحت در تلویزیون نیست. به خاطر همین است که اجازه بازپخش سریال «ساختمان پزشکان» را هم نمی‌دهند. الان تکلیف سریال ساز‌ها با تلویزیون روشن است. برای این سازمان سریال نمی‌سازند. خوب الان صداوسیما دوست دارند که این افراد برای شبکه نمایش خانگی هم نسازند. واضح بگوید که «عِرض خود می‌بری و زحمت ما می‌داری» آن وقت هنرمندان کشور در خلوت فکر می‌کنند که برای آینده خود چه کنند. با تفکرات شما کنار بیایند، فیلم سازی را کنار بگذارند یا راهی فرنگ شوند. آن زمان است که فضای مطلوب فرهنگی شما ولو به اجبار به دست می‎‌آید و ما مردم هم تکلیف خود را می‌دانیم. البته در پایان بگویم آن زمان دیگر ملی نیستید و میلی تشریف دارید و مردم هم حق دارند به جای شما ماهواره نگاه کنند یا برای همیشه دور تلویزیون را خط بکشند و با شبکه‌های اجتماعی در صورت صیانت نشدن زندگی کنند."
ورزشی,هافبک پرسپولیس معتقد است در صحنه پنالتی سپاهان، بازیکنان پرسپولیس مرتکب خطا نشده اند. به گزارش به نقل از ایلنا، امید عالیشاه پس از پیروزی یک بر صفر پرسپولیس مقابل سپاهان در مرحله نیمه نهایی جام حذفی گفت: ما می‌خواهیم از فوتبال لذت ببریم اما برخی مواقع از کوره در می‌رویم و جو بازی از دست‌مان خارج می‌شود. هافبک پرسپولیس افزود: من در صحنه پنالتی مشکل خاصی ندیدم. از بچه‌های تیم پرسیدم که خطای چه کسی بود؟ داور چرا پنالتی گرفت؟ اما کسی چیزی نمی‌دانست.
سلامت,"بیماری است که موجب التهاب و انحطاط در مفاصل می شود. در نتیجه، آرتریت می تواند بسیار دردناک باشد و توصیه می شود اقدامات لازم برای پیشگیری از پیشرفت آن صورت بگیرد. اگر از آرتریت رنج می برید رژیم غذایی یکی از مواردی است که باید توجه ویژه ای به آن داشته باشید زیرا برخی مواد غذایی می توانند به بهبود این شرایط کمک کرده در شرایطی که برخی دیگر آن را تشدید می کنند. به گزارش گروه سلامت به نقل از "" ""، اگرچه دنبال کردن یک رژیم غذایی خاص برای بهبود شرایط آرتریت ممکن است دشوار باشد، اما ارزش امتحان کردن را دارد. در نظر گرفتن پیامدهای آزاردهنده و دردناک عدم انجام این کار می تواند مشوق خوبی برای ایجاد تغییر در رژیم غذایی باشد. همچنین، توصیه های پزشک خود را به دقت دنبال کنید تا در حفظ کیفیت ایده آل زندگی موفق باشید. برای مبارزه با مشکلاتی که به واسطه آرتریت شکل می گیرند، باید توجه ویژه ای به آنچه مصرف می کنید داشته باشید. تلاش کنید مواد غذایی که در ادامه به آنها اشاره شده است را در رژیم غذایی خود جای دهید. ماهی سالمون یکی از نخستین مواد غذایی است که باید در رژیم غذایی افراد مبتلا به آرتریت حضور داشته باشد. این ماهی سرشار از اسیدهای چرب امگا-3 است که از اثر ضد التهابی برخوردار هستند. توصیه شده است در هفته دو بار ماهی سالمون مصرف شود تا از بیشترین فواید این ماده غذایی بهره‌مند شوید. از گزینه های دیگر که می توان به جای ماهی سالمون استفاده کرد می توان به ماهی تن یا ساردین اشاره کرد. همچنین، برای پیشگیری از تکراری شدن عطر و طعم غذا می توانید هر بار یکی از این ماهی ها را استفاده کنید. اگر یک سبک زندگی گیاهخواری را انتخاب کرده اید، ماهی ممکن است گزینه مناسبی برای شما نباشد. در این مورد، شما می توانید از و محصولاتی که از آن تهیه می شوند استفاده کنید. سویا سرشار از اسیدهای چرب امگا-3 است و شما می توانید با مصرف محصولات مختلف سویا مانند توفو، جوانه های سویا، و شیر سویا نیز از فواید این ماده غذایی بهره‌مند شوید. سویا یک ماده غذایی کامل است زیرا از محتوای چربی کم و فیبر و پروتئین زیاد برخوردار است. بر همین اساس، این ماده غذایی التهاب را کنترل می کند و سلامت کلی شما را بهبود می بخشد. با توجه به تنوع محصولاتی که از سویا تهیه می شوند شما می توانید در هر وعده غذایی خود از آنها استفاده کنید و تنها باید چگونگی ترکیب آنها با مواد دیگر را فرا بگیرید. همه ما می دانیم که فوق بکر حاوی چربی های مفیدی است که سلامت قلب را بهبود بخشیده و با التهاب مبارزه می کنند. با این وجود، روغن زیتون تنها گزینه ای نیست که در اختیار ما قرار دارد. بیشتر روغن های گیاهی دارای ویژگی های مشابه هستند. همچنین، آنها فواید مغزها و دانه های خوراکی که از آنها استخراج شده اند را ارائه می کنند. از دو جایگزین خوب برای روغن زیتون می توان به روغن دانه آووکادو و روغن آفتابگردان اشاره کرد. هر دو این روغن ها حاوی اسیدهای چرب امگا-3 هستند و می توانند عطر و طعم جدیدی نیز به غذاهای شما ببخشند. از غذاهایی که افراد مبتلا به آرتریت باید به هر ترتیب ممکن از آنها پرهیز کنند تا میزان التهاب در بدن آنها کاهش یابد می توان به موارد زیر اشاره کرد: کاهش مصرف غذاهای سرخ شده در روغن زیاد گزینه ای کلیدی برای افراد مبتلا به آرتریت محسوب می شود. این قبیل غذاها التهاب را در بدن افزایش می دهند و این عاملی مشکل آفرین برای افراد مبتلا به آرتریت است. در عوض، شما می توانید غذاهای بخارپز، گریل شده، پخته یا تهیه شده در فر را جایگزین آنها کنید. این اقدام برای برخی افراد می تواند چالش برانگیز باشد، اما با کمی اراده می توانید به نتایج دلخواه دست یابید. اگر در ایجاد این تغییرات با مشکل مواجه شده اید می توانید از کمک یک متخصص تغذیه استفاده کنید تا یک رژیم غذایی اختصاصی برای شما برنامه ریزی شود. این سرمایه گذاری نتایجی عالی به همراه خواهد داشت و طی چند ماه قادر خواهید بود شرایط را زیر کنترل خود درآورید. مواد غذایی دیگری که افراد مبتلا به آرتریت باید از آن پرهیز کنند قندها، شیرین کننده ها و موادی از این دست هستند. متاسفانه، این مواد در بسیاری از محصولاتی که خریداری می کنیم وجود دارند. بر همین اساس، سناریو ایده آل سرمایه گذاری روی محصولات طبیعی و آماده کردن غذا در خانه است. به عنوان گزینه جایگزین برای شکر می توانید مصرف استویا، عسل ارگانیک، و شربت آگوا را مد نظر قرار دهید. گزینه دیگر ادویه ها هستند. شما می توانید از فواید گیاهان دارویی مانند نعناع و ریحان، طعم دهنده های طبیعی مانند عصاره وانیل و ادویه هایی مانند هل و بادیان رومی ستاره ای بهره‌مند شوید. یک رژیم غذایی برای افراد مبتلا به آرتریت باید تا حد امکان تهی از محصولات لبنی باشد. این گروه از مواد غذایی می توانند موجب تحریک و افزایش التهاب اطراف مفاصل شوند. اما این شرایط در تمام موارد رخ نمی دهد، از این رو باید توجه داشته باشید آیا مصرف محصولات لبنی برای شما مشکل آفرین است یا خیر. اگر باید از محصولات لبنی پرهیز کنید، تامین پروتئین از منابع غذایی دیگر که سرشار از این ماده مغذی هستند را فراموش نکنید."
سیاسی,رئیس جمهور طرح انتقال آب خلیج فارس و دریای عمان به مرکز و منطقه شرق را یک طرح بسیار عظیم و تاریخی در توسعه متوازن کشور برشمرد و گفت: این طرح جزو آرزوهای همه مسئولین کشور بوده است و بسیار خوشحالیم که امروز شاهد بهره برداری و آغاز عملیات اجرایی آن هستیم.
فرهنگی/هنری,فرهاد قائمیان بازیگر سینما و تاتر نوشتاری را درباره پرویز پرستویی منتشر کرد. در متن این نوشتار که در اختیار ایسنا قرار گرفته آمده است: در تاریخ سینمای ایران، انگشت شمارند بازیگرانی که بیش از یک دهه، محبوب، با افتخار و معتبر بوده‌اند. بسیار اندک‌تر بازیگرانی که کارنامه‌ای متنوع، جوایزی رنگارنگ و فیلم‌های ستایش شده فراوان دارند. پرویز خان پرستویی، از این منظر یگانه است. برآمده از تئاتر، دوست داشتنی، متواضع و حرفه‌ای. پرستویی با نقش‌ها و فیلم‌های بسیاری درخشیده، در جشنواره‌ها تحسین شده و فیلم‌های پرمخاطب کارنامه او کم نیست. این روزها، او برای یک حرکت فرهنگی، از جنس همه کارهای کارنامه‌اش، خارج از ایران است. به سنت یکی دو سال اخیر، بخشی از ایرانیان مهاجر، برای تسویه حساب‌های سیاسی و تامین منافع رسانه‌هایی خاص، ساز انتقاد از پرستویی را کوک کرده و آسمان به ریسمان می‌بافند تا او را در موقعیتی بغرنج قرار بدهند. هجمه‌ها از سوی مخالفان پرستویی، علاوه بر باورهای او، شخصیت این بازیگر را نشانه رفته است و این بخشی از برنامه‌ای است که قرار است جامعه ایرانی را نسبت به نخبه‌هایش دلسرد کند. سینما، بازیگری و کارنامه هر هنرمند قابل نقد است. اما اگر به اسم نقد ‌و زیر نام پرفریب دمکراسی، به یکی از قله‌های بازیگری و مفاخر هنری هتاکی کنیم و او را به واسطه عقایدش مستحق ناسزا شنیدن بدانیم، از قافله تمدن عقبیم. پرویز پرستویی، طوفان‌هایی سهمگین‌تر را پشت سر گذاشته و سلامت، به ساحل آرامش رسیده است. عمرش دراز باد و نامش همچون همیشه پرفروغ.
سلامت,"دانشمندان مکانیزمی مولکولی را شناسایی کرده اند که در آن یک دهان می تواند موجب تسریع رشد شود. به گزارش گروه سلامت به نقل از "" ""، مطالعات و آزمایش های تا پیش از این نشان داده بودند که یک سوم افراد مبتلا به سرطان کولورکتال دارای یک باکتری به نام Fusobacterium Nucleatum نیز هستند. سرطان این افراد حالتی تهاجمی‌تر داشت، اما تا مطالعه اخیرا ارتباط بین این باکتری و سرطان کولورکتال نامشخص باقی مانده بود. مقاله ای که در نشریه EMBO Reports منتشر شد، نشان می دهد که این میکروارگانیزم چگونه رشد سلول های سرطانی و نه سلول های غیر سرطانی را افزایش می دهد. به گفته پژوهشگران، یافته های این مطالعه باید به توضیح این که چرا برخی موارد سرطان کولورکتال سریع‌تر از دیگران توسعه می یابند، کمک کند. همچنین، تیم پژوهشی پروتئینی که می تواند اساس آزمایشی برای سرطان های تهاجمی‌تر را شکل داده و به درمان هایی جدید برای سرطان کولورکتال و سرطان های دیگر منتج شود را شناسایی کرده اند. به گفته انجمن سرطان آمریکا، حدود یک نفر از هر 22 مرد و یک نفر از هر 24 زن در آمریکا در برهه ای از زندگی خود به سرطان کولورکتال مبتلا می شوند. در آغاز سال 2016، تقریبا 1.5 میلیون نفر در آمریکا با سابقه سرطان کولورکتال وجود داشتند که برخی از آنها بر این بیماری غلبه کرده بودند. سرطان کولورکتال به واسطه رشد کنترل نشده و بقای سلول های غیرعادی در روده بزرگ یا رکتوم شکل می گیرد که بخش های انتهایی دستگاه گوارش محسوب می شوند. پس از این که غذا از و روده کوچک عبور کرد، روده بزرگ آب و مواد مغذی باقیمانده در آن را جذب می کند. سپس، مواد زائد باقیمانده به رکتوم منتقل شده و در آنجا ذخیره و برای دفع از طریق مقعد آماده می شود. شایع‌ترین مرحله پیش سرطانی سرطان کولورکتال شکل گیری یک پولیپ است که توده ای در بافت دیواره داخلی کولون و رکتوم است. پولیپ ها بسیار آرام رشد می کنند و گاهی اوقات رشد آنها حتی تا 20 سال طول می کشد. بیشتر پولیپ ها از سلول های غددی که مخاط روان کننده در کولون و رکتوم تولید می کنند، شکل می گیرند. بر همین اساس، آنها به نام پولیپ آدنوماتوز یا آدنوم شناخته می شوند. آدنوم ها بسیار شایع هستند و حدود 33 تا 50 درصد افراد حداقل دارای یکی از آنها هستند. با این وجود، در شرایطی که همه آنها می توانند سرطانی شوند، تنها کمتر از 10 درصد پولیپ ها حالت تهاجمی می یابند. مدتیست که دانشمندان متوجه شده اند سلول های غیر طبیعی که به آدنوم های سرطانی در سرطان کولورکتال منجر می شوند، از جهش های ژنتیکی سرچشمه می گیرند. با این وجود، اخیرا آنها با بررسی باکتری Fusobacterium Nucleatum که اغلب در پوسیدگی دندان دیده می شود، دریافتند که در سرطان کولورکتال نیز نقش دارد. به نظر می رسد جهش های ژنتیکی تنها بخشی از داستان هستند و عوامل دیگر از جمله میکروب ها نیز می توانند در زمینه سرطان کولورکتال نقش داشته باشند. طی مطالعات پیشین پژوهشگران متوجه شده بودند که باکتری Fusobacterium Nucleatum مولکول FadA adhesin تولید می کند که موجب یک سری رویدادهای مولکولی در سلول های روده بزرگ می شود که دانشمندان آنها را با برخی انواع سرطان پیوند داده بودند. همچنین، مشخص شده بود که پروتئین موجود تنها بر سلول های سرطانی روده بزرگ چنین تاثیری دارد و موجب شرایطی مشابه در سلول های سالم روده بزرگ نمی شود. به گفته پژوهشگران، هدف از مطالعه اخیر کشف چرایی تعامل باکتری Fusobacterium Nucleatum تنها با سلول های سرطانی بود. پژوهشگران فعالیت خود را با مطالعه شرایط سلول های غیر سرطانی روده بزرگ در کشت میکروبی آغاز کردند. مشخص شد آنها پروتئین Annexin A1 که رشد سلول های سرطانی را تشویق می کند را تولید نمی کنند. آزمایش های بیشتر در کشت های میکروبی و روی موش ها نشان داد که مسدود کردن پروتئین از اتصال باکتری Fusobacterium Nucleatum به سلول های سرطانی جلوگیری می کند که از رشد سریع این سلول ها پیشگیری می کند. مجموعه دیگری از آزمایش ها نیز نشان داد که میکروب سلول های سرطانی را برای تولید Annexin A1 بیشتر تحریک می کند که موجب جذب Fusobacterium Nucleatum بیشتر می شود. تیم پژوهشی در تلاش است تا چگونگی استفاده از Annexin A1 به عنوان یک نشانگر برای تشخیص سرطان کولورکتال تهاجمی را شناسایی کند. همچنین، ممکن است فرصت هایی برای ارائه درمان های جدید برای سرطان کولورکتال و دیگر انواع سرطان که این پروتئین را هدف قرار می دهند، وجود داشته باشد."
سیاسی,دبیر مجمع تشخیص مصلحت نظام با بیان اینکه قدرت خرید ۱۰۰۰ تومان امروز به ۱۵۰ تومان سال ۹۲ افول کرده و پول بی‌جان شده است تاکید کرد که طی این سال‌ها همه چیز جز یارانه، ۱۰ برابر شد. به گزارش ایسنا؛ محسن رضایی در ادامه سفر به شیراز و در دیدار تشکل های کارگری استان فارس در تالار کوثر حرم مطهر احمدبن موسی(ع) برگزار شد، خطاب به شرکت کنندگان در جلسه گفت: من در چهره شما، شرف و آبرویی را می بینم که از این مشکلات برافروخته شده اید و حقیقتاً بابت وضعیتی که در زندگی شما پیدا شده و در شان شما و جمهوری اسلامی نیست، شرمنده ام و صمیمانه و صادقانه عذرخواهی می کنم. دبیر مجمع تشخیص مصلحت نظام گفت: انقلاب ما با شعار حمایت از مستضعفین پیروز شد و مگر تاکنون غیر از محرومین و مستضعفین کسی از انقلاب حمایت کرده است و پای کار بوده و شهید داده است؟ نباید این مسائل در معیشت کارگران اتفاق می افتاد و بدتر این است که این مشکلات طولانی و تشدید شده است. رضایی با اشاره به اُفت ارزش ریال و کاهش قدرت خرید مردم گفت: هزار تومان الان به اندازه ۱۵۰ تومان در سال ۹۲ قدرت خرید دارد و هفتاد درصد آب رفته و بی جان شده است. پول ملی ما، حیثیت ماست. نباید این بلا را بر سر پول ملی ما می آوردند. تنها چیزی که افزایش نیافته است، یارانه است. همه چیز ده برابر شد به جز یارانه. این قابل قبول نیست. او ادامه داد: فقر، فساد و تبعیض هیچ ارتباطی با تحریم ها ندارد. بهانه تحریم، پذیرفتنی نیست. در زمان جنگ به ما سیم خاردار هم نمی دادند. اما جنگ را اداره کردیم و با وجود تحریم ها خودکفایی و پیشرفت را در امور دفاعی می بینید. حرف من با چهار پنج دولتی است که آمدند و رفتند. نباید این روند تکرار شود. با برخوردهای سیاسی و جناحی و عدم شناخت واقعیت های اقتصادی، نمی توان مشکلات معیشتی مردم را حل کرد. رضایی افزود: متاسفانه اقتصاد، سیاسی شده است. اشتغال مردم، سیاسی شده است. مدیرعامل تامین اجتماعی را که نباید دولت تعیین کند. این طرح سه جانبه ای که می روند و حقوق و دستمزد کارگران و بیمه را تعیین می کنند، باید به نسبت اکثریت در جامعه تغییر کند. کارگران در این تصمیم گیری های سه جانبه به خاطر جمعیت بیشترشان، باید حضور بیشتری داشته باشند. باید بدون هراس از این و آن، به طور ریشه ای مشکلات کارگری و مردم را حل کرد. وی خطاب به حاضران در جلسه گفت: شما کارگران، بسیجیان و سرداران این انقلاب هستید. اعتراض شما هم به حق است که این وضعیت در شأن جمهوری اسلامی نیست. آرمان ما عدالت بوده و شما از ایجاد عدالت دفاع می کنید؛ کما اینکه وقتی دیدید دشمنان کشور می خواهند از اعتراضات شما سوءاستفاده کنند، کنار کشیدید و گفتید: ما می خواهیم امور خانه را اصلاح کنیم و دشمنان می خواهند خانه را بر سر ما خراب کنند. دبیر مجمع تشخیص مصلحت نظام گفت: در حال تدوین سیاست های کلی تأمین اجتماعی در مجمع تشخیص هستیم. در این سیاست های کلی که مثل همان «قانون کار»ی است که در مجمع تشخیص به نفع کارگران تصویب شد، مسأله تأمین اجتماعی کارگران و بازنشستگان را جدی می گیریم. این سیاست ها توسط مقام معظم رهبری به سه قوه ابلاغ می شود و آنها موظف هستند تمام قوانین را براساس این، بازنگری کنند. مطمئن باشید که حواس ما به حقوق شما هست. وی افزود: مسأله تامین اجتماعی باید به طور جدی حل شود. مدیریت تأمین اجتماعی باید با تشکل های کارگری و مردم باشد. دو ماه است که می گویم که مردم سالاری سیاسی کافی نیست. ما مردم سالاری اقتصادی هم می خواهیم. تأمین اجتماعی که پولش برای مردم است باید توسط خود مردم، کارگران و بازنشستگان مدیریت شود. درآمدهای تامین اجتماعی از محل شرکت سرمایه گذاری شستا کجا می رود؟ سود این سرمایه ها کجا دارد می رود؟ صاحبان این پول ها که مردم هستند، باید بر آن نظارت کنند. رضایی گفت: باید مصمم باشیم و در اقتصاد ایران تحول ایجاد کنیم تا فقر و فساد و تبعیض را در کشور ریشه کن کنیم. از آقای کریمی، آقای راستگو و نظری، فرشیدیان و دوستانی که دغدغه های خود را بیان کردند، تشکر می کنم. نظرات شما را شنیدم و با جدیت دغدغه هایتان را در مجمع تشخیص دنبال خواهم کرد و در خدمت شما هستم.
ورزشی,باشگاه پرسپولیس پاسخ مکاتبات باشگاه زوله هلند برای جذب علیپور را داد. به گزارش ایلنا، باشگاه زوله هلند با ارسال نامه‌ای به باشگاه پرسپولیس رسما خواستار به خدمت گرفتن علی علیپور، مهاجم این تیم شد. باشگاه پرسپولیس در پاسخ به نامه باشگاه زوله اعلام کرد که طبق نظر هیات مدیره باشگاه مبلغ پیشنهادی برای دریافت رضایت‌نامه این بازیکن کافی نیست و در صورت علاقه به جذب علیپور باید قیمت بیشتری پیشنهاد دهند.
فناوری,به تازگی یکی از اپراتورهای مخابراتی کره جنوبی اعلام کرده است که موفق شده یک تماس ویدیویی با بهره‌گیری از فناوری شبکه ۵G برقرار کند. به گزارش ایسنا، از آنجا که اخبار نسل جدید اینترنت ۵G در گوشه و کنار جهان منتشر شده و کاربران بسیاری نیز در انتظار اجرای آن هستند، کشورهای زیادی با همکاری بزرگترین اپراتورهای اینترنت و غول‌های تکنولوژی در جهان درصدد برقراری این نسل جدید از اینترنت‌ هستند. اوایل سال ۲۰۱۲ میلادی بود که اتحادیه بین‌المللی مخابرات (ITU) تحت نظر سازمان ملل برنامه‌ای را برای توسعه تیم ارتباطات بین‌المللی موبایلی (IMT) برای افق ۲۰۲۰ و فرای آن (IMT-۲۰۲۰) آغاز کرد. در نتیجه رسما یک مسابقه جهانی برای تعیین نسل پنجم شبکه موبایل شروع شد و از آن پس، شاهد رقابت تنگاتنگی میان اپراتورهای اینترنت و تلفن همراه در سراسر جهان هستیم که هر یک بدنبال برقراری و راه‌اندازی نسل جدید و پرسرعت اینترنت ۵G در کشورهای مختلفی همچون کره جنوبی، ژاپن، چین، ایالات متحده آمریکا، استرالیا و غیره هستند و از توانایی‌ها و برنامه‌های خود در این زمینه رونمایی می‌کنند. سرانجام به نظر می رسد یکی از بزرگ ترین اپراتورهای فعال در کره جنوبی در برقراری تماس و ارتباط ویدیویی با بهره گیری از نسل پنجم اینترنت همراه ۵G پیش قدم شده و اعلام کرده است که موفق شده است یک ارتباط و مکالمه ویدیویی پرسرعت و موفقیت آمیز را میان دو نفر از مدیران ارشد این شرکت در دو شهر بوندانگ و میوندانگ در کره جنوبی را برقرار کند. این اپراتور مخابراتی همچنین اعلام کرده است که توانسته است با استفاده از گوشی هوشمند سامسونگ مجهز به فناوری شبکه ۵G به برقراری یک ارتباط و مکالمه ویدیویی بپردازد. بر اساس گزارشی که در وب سایت telecomtv آمده است، این اپراتور مخابراتی تاکنون شبکه اینترنت ۵G را در ۱۳ شهر کره جنوبی راه اندازی کرده و تحت پوشش خود قرار داده است تا با برقراری و نصب تمامی تجهیزات لازم در سال آینده به کاربران و مشترکانش این امکان را بدهد تا از شبکه اینترنت پرسرعت ۵G بهره مند شده و اطلاعات و داده‌های موردنظر خود را با سرعت و کیفیت بیشتری برای دوستان و مخاطبان خود ارسال کنند. کشورهای بسیاری در سراسر جهان از جمله ایالات متحده آمریکا، کانادا، استرالیا، چین، کره جنوبی، ژاپن و بسیاری از کشورهای اروپایی و غیره با همکاری بزرگترین اپراتورهای جهان در حال برقراری نسل پنجم اینترنت همراه ۵G هستند و در این زمینه فعالیت‌های گسترده‌ای را انجام داده‌اند. بسیاری از بزرگترین شرکت‌های مخابراتی و اپراتورهای فعال در جهان نظیر نوکیا، اریکسون، هواوی، ال جی، اسپرینت و غیره به شدت در حال رقابت برای راه‌اندازی نخستین شبکه اتصال به اینترنت نسل پنجم ۵G هستند. نسل پنجم شبکه تلفن همراه ۵G ، استانداردهای پیشنهادی برای نسل جدید ارتباطات سیار است که پس از نسل چهارم شبکه تلفن همراه فعلی ارائه می‌شود.
فرهنگی/هنری,"کم و زیاد، اجراها روی صحنه می‌رود و هر شب نمایشی در این شهر به اجرا در می‌آید. همین امسال 150 شب روی صحنه بازی کردند و با داشته و نداشته‌هایشان سوختند و ساختند تا شبی در این شهر بی نمایش به سرنرود. اما نمایش برای صندلی‌های خالی حال خوبی برایشان نگذاشته و رمقشان را گرفته. درد نداری و بی پولی را شاید بتوانند تحمل کنند اما درد نبود آدم هایی که نگاهشان را به صحنه بدوزند و با لحظات تلخ و شیرین نمایش حالشان دگرگون شود را نمی‌توانند. اصلا شدنی نیست. حالا نبود تماشاچی تئاتر به معضلی برای اهالی این هنر تبدیل شده، معضلی که رییس انجمن نمایش کرمانشاه از آن به عنوان یک معضل همه گیر در کشور یاد می‌کند. محمدرضا درند در گفت و گو با ایسنا با بیان اینکه اجراهای عمومی مانند سالهای گذشته روی صحنه می‌رود، گفت: امسال 150 شب اجرای صحنه ای داشتیم و 15 نمایش در تئاتر شهر کرمانشاه به نمایش درآمد. وی به شرایط اقتصادی نامناسب گروه های نمایش استان اشاره کرد وافزود: با توجه به شرایط اقتصادی فعلی، کار برای گروه های نمایش سخت‌تر شده، اما با هر سختی که هست هنرمندان تئاتر استان اجرای صحنه‌ای را ادامه می دهند و تقریبا هر شب اجرای صحنه‌ای داریم. درند افزود: آنچه در حال حاضر برای هنرمندان تئاتر استان مشکل ساز شده مشکل ""مخاطب"" است، البته این معضل تنها مختص کرمانشاه نیست و متاسفانه سایر شهرهای کشور نیز با آن درگیر هستند. رییس انجمن نمایش کرمانشاه نبود تبلیغات برای نمایش‌های به اجرا در آمده را یکی از علل اصلی این معضل عنوان کرد و افزود: هزینه تبلیغات بسیار بالاست، بطور مثال اگر بخواهیم تبلیغات محیطی داشته باشیم، نصب هر بنر حدود 350 هزار تومان هزینه دارد و اگر تنها بخواهیم 10 بنر در سطح شهر نصب کنیم که چندان هم به چشم نمی‌آید، باید چند میلیون تومانی برای آن هزینه کنیم. وی افزود: از طرفی اگر بخواهیم تبلیغات نمایش‌های خود را در شبکه استانی ""زاگرس"" انجام دهیم بازهم نیازمند هزینه های بالا و سرسام آوری است و این درحالی است که خود گروه های نمایش به لحاظ اقتصادی وضعیت خوبی ندارند. درند تصریح کرد: تبلیغات در فضای مجازی هم چندان برایمان کارساز نبوده است. رییس انجمن نمایش استان کرمانشاه در ادامه علت دیگر کمبود مخاطب تئاتر را نوع نگاه مخاطب جوان و نوجوان به این هنر دانست و افزود: در حال حاضر جوانان و نوجوانان ما به دنبال هیجان هستند و شاید برای آنها تئاتر آن هیجانی که باید را نداشته باشد و برای همین ترجیحا به جای دیدن تئاتر، تمایل رفتن به کنسرت دارند. وی افزود: از طرفی آنقدر سرگرمی در اطراف نوجوانان و جوانان زیاد شده که کمتر وقتی برای دیدن نمایش دارند و گواه این حرف هم این است که در سالهای نه چندان دور که اینترنت نبود یا کمتر استفاده می‌شد، تئاتر کرمانشاه یکی از پرمخاطب‌ترین تئاترهای کشور بود. درند با بیان اینکه هنرمندان تئاتر همچنان برای زنده نگه داشتن چراغ این هنر تلاش می‌کنند، گفت: درد نبود مخاطب در حالی است که گروه ها با مشکلات اقتصادی فراوانی هم دست و پنجه نرم می‌کنند و متاسفانه از سوی مسئولین آنطور که باید حمایت نمی‌شوند. رییس انجمن نمایش استان کرمانشاه به تفاهم نامه استانداری با وزیر فرهنگ و ارشاد اسلامی اشاره کرد و افزود: در بندی از این تفاهم نامه حمایت از 19 گروه نمایش استان قید شده که متاسفانه تاکنون هیچ نتیجه‌ای حاصل نشده و هرچه هم مکاتبه کرده‌ایم هیچ اتفاقی نیفتاده و جوابی نگرفته‌ایم. درند از تئاتر کرمانشاه به عنوان برندی برای استان یاد کرد وافزود: از سال 1389 تاکنون هر ساله یکی از گروه‌های تئاتر استان در جشنواره بین المللی تئاتر ""فجر"" حضور دارد و این دستاورد، برندی برای فرهنگ استان است که متاسفانه آنطور که باید دیده نمی‌شود. به گفته رییس انجمن نمایش استان کرمانشاه در حال حاضر 19 گروه ثبت شده نمایش در استان فعالیت دارند که هر یک از این گروه ها نیز در زیرمجموعه خود گروه‌های کوچکتری تشکیل داده‌اند."
حوادث,«عرفان شیرمهد، زندانی محکوم به قصاص»؛ ۶ سال است که در زندان سپیدار اهواز به‌سر می‌برد. در این ۶ سال؛ سه بار تا پای چوبه ‌دار رفته است، اما در هر سه بار با پادرمیانی بزرگان و ریش‌سفیدان طایفه، اجرای حکم او متوقف شده است.
حوادث,برخورد دو کامیون در محور جاده قدیم رشت- قزوین منجر به آتش سوزی شد که در این حادثه سه نفر که هنوز هویتشان معلوم نیست در آتش سوختند. به گزارش پایگاه خبری پلیس گیلان، رئیس پلیس راه استان گیلان با اعلام این خبر گفت: ساعت ۲۳ و ۳۰ دقیقه شب گذشته دو دستگاه کامیون در محور جاده قدیم رشت به قزوین (نقله بر) به یکدیگر برخورد کرده و به دلیل انفجار ناشی از برخورد، در آتش سوختند. سرهنگ حسین محمدپور ادامه داد: متأسفانه در این حادثه راننده و سرنشین کامیون غیر مقصر و راننده کامیون مقصر در آتش سوخته و جان خود را از دست دادند. وی اعلام کرد: علت تصادف در حال بررسی بوده و هویت سه نفر فوت شده هنوز مشخص نشده است.
حوادث,تاکنون پیکر 9 تن از سرنشینان هواپیمای باربری از محل حادثه خارج شده است. یکی از جان‌باختگان زن بوده است. حیدری مدیر روابط عمومی شرکت هواپیمایی ساها در گفتگو با خبرنگار عصرایران گفت که این هواپیما متعلق به ساها نیست. یک فروند هواپیمای 707 حامل گوشت در فرودگاه فتح استان البرز دچار حادثه شد. به گزارش روابط عمومی ارتش، صبح امروز یک فروند هواپیمای باربری 707 حامل گوشت، از مبدا بیشکک کشور قرقیزستان، اقدام به فرود اضطراری در فرودگاه فتح البرز کرده که در هنگام فرود از باند خارج و پس از برخورد با دیوار انتهایی باند دچار آتش سوزی شد. جزئیات علت حادثه و وضعیت کارکنان تیم پروازی و خدمه آن با اعزام تیم های تخصصی در دست بررسی است. سخنگوی اورژانس کشور از خروج پیکر 7 فوت شده حادثه آتش سوزی هواپیمای باری از داخل هواپیما خبر داد.   این هواپیما حامل 39 تن گوشت گرم گوسفندی بوده است که از قرقیزستان به کرج ارسال شده بود. طبق گفته یکی از مهندسان هواپیما تمامی سوخت هواپیما خارج شده است اما یک مخزن سوخت که در بال هواپیما وجود دارد هنوز خارج نشده و احتمال انفجار وجود دارد.
سیاسی,دبیر و سخنگوی ستاد انتخابات کشور گزارش تجمیعی ثبت نام انتخابات شوراها از آغاز ثبت نام ۲۰ اسفند ماه تا ساعت ۱۸ امروز ۲۱ اسفند را اعلام کرد.
حوادث,سه انفجار تروریستی روز چهارشنبه در خیابان خالد بن ولید پایتخت سوریه 2 کشته و 6 زخمی برجای گذاشت. به گزارش ایرنا، امروز سه عامل انتحاری با حمله به مرکز پلیس استان دمشق در خیابان خالد بن ولید قصد داشتند وارد این مرکز شوند که با مقاومت نیروهای پلیس روبه رو شدند. وزیر کشور سوریه با حضور در محل انفجار در گفت و گو با خبرنگاران افزود: دو تن از تروریست ها کمربند انفجاری خود را در مقابل مرکز پلیس منفجر کردند که به کشته شدن 2 نیروی پلیس منجر شد. سرلشکر محمد الشعار افزود: تروریست سوم تلاش کرد از میدان درگیری با نیروهای پلیس فرار کند، که از سوی یکی از نیروهای پلیس مورد حمله قرار گرفت و دریکی از کوچه های منتهی به بازار کهنه فروش ها، کمربند انفجاری خود را منفجر کرد. وی ادامه داد: نیروهای امنیتی و پلیس در آمادگی کامل بوده و حرکت طبیعی در خیابان های پایتخت درجریان است اما منطقه انفجار به خاطر کاهش تلفات انسانی محصور شده است. الشعار گفت: با تدابیر درنظر گرفته شده، خسارت ها و تلفات این سه انفجار بسیار کم تر از چیزی است که تروریست ها انتظار آن را داشتند. وزیرکشور سوریه توضیح داد: این اقدامات واکنش تروریست ها به پیشروی ارتش سوریه و نیروهای هم پیمان در مبارزه با گروه های تروریستی است. همچنین منابع محلی در محل انفجار اعلام کردند که با توجه به وخیم بودن وضعیت برخی از زخمی ها، احتمال افزایش تلفات این انفجارهای تروریستی وجود دارد.
فرهنگی/هنری,علیرضا داودنژاد درباره‌ آخرین وضعیت فیلم جدیدش «فراری» اعلام کرد شرایط فیلم مشخص نیست، اما تا چند روز آینده روشن خواهد شد که فیلم در جشنواره حضور پیدا می‌کند یا خیر. به گزارش سینماسینما، وضعیت پایان تولید و حضور در جشنواره فجر فیلم سینمایی «فراری» ساخته جدید علیرضا داود نژاد، این روزها با حرف و حدیث‌هایی همراه است. این کارگردان باسابقه سینما فرم مربوط، به درخواست حضور فیلم در جشنواره سی و پنجم را پر نکرده است. داستان این فیلم درباردختری است که از شهرستان به تهران ‌می‌آید و تلاش می‌کند تا با یک ماشین فراری عکسی به یادگار بگیرد. در حال حاضر به دلیل شرایط تولید هیچ تضمینی وجود ندارد که این فیلم در جشنواره حضور پیدا کند. داودنژاد در گفت‌وگو با سینماسینما، در پاسخ به این سئوال که چرا فیلم را برای جشنواره ارسال نکرده است، گفت: «مشکلات زیادی وجود دارد. فیلم در حال حاضر تکمیل نیست و از لحاظ فنی و امکانات دچار مشکلاتی هستیم. اما فقط مشکلات ما در خصوص کمبود امکانات یا مسائل پیرامونی فیلم نیست. بلکه موضوعاتی از بیرون هم وجود دارد که کار ما را دچار مشکل کرده است.» او ادامه داد: «اکنون نمی‌توانم به صورت کامل درباره موضوعاتی که فیلم را دچار مشکل کرده است، صحبت کنم زیرا تا چند روز آینده شرایط تغییر خواهد کرد. منتظر می‌مانم تا مفصل درباره این موضوع صحبت کنم. خوشبین هستم و فکر می‌کنم که مشکلات به زودی مرتفع می‌شود و فیلم در جشنواره حضور پیدا می‌کند، البته این گفته‌ها هیچ قطعیتی ندارد. به شخصه به چنین اتفاقاتی عادت دارم و همواره با این مسائل دست و پنجه نرم کرده‌ام. اما اگر مشکلات حل نشد تمام مسائل را بیان خواهم کرد.» «فراری» یک فیلم اجتماعی است که  نود درصد آن در تهران و بقیه آن  در شمال جلوی دوربین می رود. این فیلم با رویکرد آسیب شناسی جامعه و قشرهای مختلف وعوامل خودشیفتگی کاذب و عدم تناسب زندگی بین طیف های متفاوت با قهرمان خود گلنار به دل شهر می زند.  گلنار برای رسیدن به هدف خود در حالی که ۱۸ سال بیشتر ندارد با واقعیت های امروز روبرو می شود. او به تهران می آید تا با ماشین فراری ۸ میلیاردی عکس یادگاری بگیرد. نقش گلنار را ترلان پروانه بازی می کند و تناینده در نقش یک راننده آژانس او در اتفاقات قصه همراهی می کند. عوامل «فراری» عبارتند از: کارگردان: علیرضا داودنژاد‌، نویسنده: کامبوزیا پرتوی‌، مدیر فیلمبرداری: محمود کلاری، صدابرداری و صداگذار: پرویز آبنار، طراح صحنه و لباس: بابک کریمی طاری‌، طراح چهره پردازی: عبدالله اسکندری‌، آهنگساز: یحیی سپهری شکیب، عکاس‌: سجاد سپهری، فیلمبرداری پشت صحنه: علی داودنژاد، مدیر تولید: حمید رضا وفایی، برنامه ریز و دستیار اول کارگردان:رضا سخایی،‌ بازیگران: محسن تنابنده، ترلان پروانه‌، سیامک صفری‌، سیما تیرانداز، رضا داودنژاد و رضا کیانیان، تهیه کننده: جهانگیر کوثری و مجید مدرسی.
فناوری,گوگل بعد از قطع گسترده یوتیوب و سایر سرویس های این شرکت، اعلام کرد که بعد از کشف علت حادثه، هم اکنون مشکل شبکه در سرویس و پلت‌فرم‌های مختلف آن برطرف شده است. به گزارش ایسنا، در طول یک شبانه روز گذشته، بسیاری از کاربران در فضای مجازی و شبکه‌های اجتماعی با هشتگ های خرابی یوتیوب، سرویس پست الکترونیک جیمیل و گوگل کلاد، اعتراض خود را به گوگل اعلام کردند تا اینکه این غول تکنولوژی آمریکایی مجبور شد در واکنش به کاربران و معترضان، بیانیه منتشر کرده و به آنها اعلام کرد که مشکل مذکور با تلاش متخصصان فنی گوگل و کشف علت حادثه، برطرف شده و وضعیت سرویس‌های گوگل نیز به حالت عادی بازگشته است. شنیده‌ها حاکیست که دلیل از دسترس خارج شدن سرویس‌های مختلف گوگل قطع برق سرورهای اصلی و مرکزی گوگل بوده است که البته به گفته این شرکت، متخصصان فنی و مقامات بلندپایه گوگل در تلاشند تا با ارتقای سیستم‌های مربوطه از تکرار این مشکلات جلوگیری به عمل بیاورند. گوگل البته در بیانیه خود علت این حادثه را تراکم و ازدحام بالای شبکه ذکر کرده است. برخی از کارشناسان و تحلیلگران بر این باورند که احتمال نفوذ هکرها و مجرمان سایبری به سرورها و سیستم‌های مرکزی و اصلی گوگل در قطعی شب گذشته سرویس‌های مختلف آن وجود داشته و به نظر می‌رسد که تعدادی از هکرهای تحت حمایت دولت برخی کشورها سعی داشتند بدین ترتیب به اطلاعات ارزشمندی دست پیدا کنند. همواره یکی از احتمالاتی که بعد از قطع دسترسی گسترده کاربران به شبکه‌های اجتماعی و سرویس‌های مجازی اینترنتی مطرح می‌شود، احتمال نفوذ هکرها و حمله سایبری یا بدافزاری به سرورهای شرکت‌های مذکور است که البته هیچ وقت معلوم نمی‌شود واقعاً این اتفاقات رخ داده است یا خیر، چراکه این شرکت‌ها به دلایل مختلفی از جمله جلوگیری از سقوط ارزش سهام خود و جلب اعتماد کاربران جهانی از تأیید حملات سایبری و سرقت خیل عظیمی از اطلاعات ارزشمندی که در این سرورها وجود دارد، طفره می‌روند. بر اساس گزارش رویترز، روز گذشته بسیاری از کاربران از خرابی و از دسترس خارج شدن برخی از مهم‌ترین و پرطرفدارترین سرویس‌های توسعه داده شده توسط گوگل همچون یوتیوب، گوگل کلاد، جی سوئیت و پست الکترونیک جیمیل گله و شکایت کرده و سعی کرده بودند این مساله را هرچه سریع‌تر به اطلاع گوگل برسانند و بدین منظور با هشتگ های #youtube_Down و غیره در شبکه‌های اجتماعی نظیر توئیتر و اینستاگرام به هدف خود رسیدند.
سیاسی,رئیس قوه قضائیه گفت: شایسته نیست در سال جهش تولید، خط تولید ۹۰ هزار تُنی کارخانه چوب و کاغذ مازندران به خاطر آنکه یک تصمیم اجرایی سریع در رابطه با تامین نقدینگی و همچنین تامین مواد اولیه این کارخانه گرفته نمی شود، تعطیل باشد.     به گزارش تسنیم، ‌آیت‌الله سید ابراهیم رئیسی در جریان سفر به استان مازندران به همراه استاندار و مسئولان مازندران از شرکت صنایع چوب و کاغذ این استان بازدید کرد.   وی در جریان این بازدید با بیان اینکه مشاهده مشکلات کارخانه چوب و کاغذ انسان را غصه‌دار می‌کند، گفت: کارخانه ای با این عظمت و سرمایه نباید به دلیل کمبود مواد اولیه با مشکل مواجه باشد.   رئیس قوه قضائیه با بیان اینکه امکان تامین مواد اولیه کارخانه چوب و کاغذ مازندران بدون کوچک‌ترین تخریب و لطمه به جنگل، کاملا در داخل کشور وجود دارد، گفت: این مواد اولیه هم با کمک سازمان جنگل ها و هم از طریق استفاده از چوب های شکسته، کاملا قابل تامین شدن است.   آیت‌الله رئیسی ضمن تاکید بر هم‌افزایی مدیران استان مازندران برای رفع مشکلات کارخانه چوب و کاغذ اظهار کرد: مسئولان و مدیران عالی‌رتبه باید دور یک میز بنشینند و هر چه سریع‌تر برای حل مشکلات این کارخانه راهکار تعیین کرده و راهکار نهایی را اجرا کنند.   وی افزود: نباید خط تولید 90 هزار تُنی کارخانه چوب و کاغذ به خاطر آنکه یک تصمیم اجرایی سریع گرفته نمی شود، تعطیل بماند.   رئیس قوه قضائیه یادآور شد: دغدغه و اراده حل مشکلات کارخانه چوب و کاغذ را در مدیران و مسئولان مربوطه استانی و همچنین هیئت مدیره این کارخانه مشاهده می‌کنیم لکن این  قضیه با تاخیر مواجه شده است.   آیت‌الله رئیسی در ادامه تصریح کرد: شایسته نیست در سال جهش تولید، خط تولید 90 هزار تُنی کارخانه چوب و کاغذ مازندران به خاطر آنکه یک تصمیم اجرایی سریع در رابطه با تامین نقدینگی و همچنین تامین مواد اولیه این کارخانه گرفته نمی‌شود، تعطیل باشد.   وی با بیان اینکه تامین نقدینگی و مواد اولیه کارخانه چوب و کاغذ باعث افزایش 30 درصدی تولید کاغذ تحریر در این کارخانه خواهد شد، گفت: بانک ها در این مسیر باید کمک کنند تا نقدینگی کارخانه چوب کاغذ افزایش پیدا کند.   رئیس دستگاه قضا با اشاره به پیگیری‌های دستگاه قضا برای فعال شدن خط تولید 90 هزار تنی این کارخانه، بازرسی و دادگستری استان مازندران را مامور کرد تا به همراه مدیران استانی این موضوع را تا زمان حصول نتیجه دنبال کنند.   آیت‌الله رئیسی با اشاره به ظرفیت‌های کارخانه چوب و کاغذ مازندران اظهار کرد: نباید کارخانه ای که استعداد تولید بخش قابل توجهی از کاغذهای تحریر مورد نیاز آموزش و پرورش و مطبوعات کشور را دارد امروز تنها کاغذهای کارتونی تولید کند و در سوی مقابل ما شاهد واردات کاغذ تحریر به کشور باشیم.   وی با اشاره به تاکیدات مقام معظم رهبری در خصوص  جلوگیری از واردات غیرضرور به کشور، گفت: یکی از مصادیق واردات بی رویه همین است که کارخانه ای به عظمت کارخانه چوب کاغذ که می تواند کاغذ مورد نیاز کتاب های درسی و مطبوعات را با بهترین کیفیت تولید کند تعطیل باشد و در سوی مقابل کاغذ به کشور ما وارد شود.   رئیس قوه قضائیه در پایان ابراز امیدواری کرد با پیگیری های دستگاه قضایی، سیستم بانکی، مسئولان استانی و شخص استاندار و همچنین مسئولان کارخانه چوب کاغذ، هرچه سریع‌تر مشکلات و موانع این کارخانه در راه افزایش روند تولید برطرف شوند.
حوادث,آتش‌سوزی خانه تکواندو با هوشیاری مسئولین فدراسیون و حضور به موقع مأموران آتش‌نشانی بدون خسارت جانی مهار شد. به گزارش ایسنا، ساعت 16 امروز (یکشنبه - 23 دی ماه) آتش‌ سوزی در فدراسیون تکواندو رخ داد که با هوشیاری به موقع مسئولین و حضور به موقع مأموران آتش‌نشانی این آتش‌سوزی به موقع مهار شده است. خوشبختانه با حضور به موقع مأموران آتش‌نشانی این اتفاق خسارت جانی نداشته است. برهمین اساس مسابقات لیگ برتر تکواندو در خانه تکواندو تهران واقع در شهرک آزادی برگزار خواهد شد.
سلامت,به گفته محققان، خیار تنها باعث خنکی بدن نمی شود، بلکه برای حفظ شادابی پوست و سلامت استخوان ها هم مفید است. به گزارش مهر، خیار منبع غنی از ویتامین های C و K است که مصرف آن موجب تقویت استخوان ها می شود. ویتامین C نقش مهمی در تشکیل کلاژن، مولفه اصلی رشد ماتریکس استخوان (بخش محکم و سفت بیرونی استخوان)، دارد. این کلاژن همچنین به رشد پوست، مو و ناخن ها هم کمک می کند. ویتامین K نقش اصلی در پیشگیری از شکستگی استخوان و همچنین بهبود جذب کلسیم در استخوان ها دارد. تحقیقات نشان می دهد مصرف کم ویتامین K با افزایش ریسک شکستگی استخوان مرتبط است. محققان مصرف زیاد خیار را به همه افراد توصیه می کنند.
فرهنگی/هنری,جواد طوسی در شرق نوشت : سینمای ما و مخاطب عام در دوره‌های مختلف علاقه و ارادت خود به «سینمای هند» را به اثبات رسانده است. پس از سینمای مصر، این سینمای هند بود که در دهه‌‌های ٣٠ و ٤٠ مشتری‌های خودش را در اکران بعضی از سینماها داشت. نام راج کاپور و نرگس و فیلم‌های «آواره» و «آقای ٤٢٠» برای نسل‌های دهه‌های ٢٠ و ٣٠ بسیار خاطره‌انگیز بوده و هست. در دوره‌های بعد علاوه بر راج کاپور، بازیگران دیگری چون دلیپ کومار، راجندرا کومار، ویجینتی مالا، وحیده رحمان و ... ستاره شدند و نامشان در اینجا بر سر زبان‌ها افتاد. هنوز سینمای هند با فیلم‌هایی چون «دو برادر»، «مادر هند»، «سنگام»، «سورج»، «آه» و ... هواخواه داشت. دراین‌میان «سنگام» (١٩٦٤/ راج کاپور) با استقبال چشمگیر و اکران طولانیِ سالانه‌اش، یک استثنا بود. محبوبیت این فیلم در دهه ٤٠ نزد توده مردم، دست‌کمی از «گنج قارون» سیامک یاسمی نداشت. ترانه‌های این فیلم دهان‌به‌دهان خوانده می‌شد و داستان ملودرام آن در یکی، دو فیلم ایرانی مورد استفاده قرار گرفت. چند سینما مثل «همای» در چهارراه استامبول و «دنیا» در میدان مخبرالدوله، کوچه قنادی گل‌سرخ و «حافظ» در شاه‌آباد، بیشتر به نمایش فیلم هندی اختصاص داشتند. بااین‌همه، تنها محصول مشترک ایران و هند به نام «همای سعادت» (١٣٥٠ / تاپی چاناکیا) با بازی فردین، وحیده رحمان و سانجیو کومار و فیلم‌نامه سعید مطلبی و تهیه‌کنندگی عباس شباویز مورد استقبال واقع نشد. تأثیر سینمای هند را بر شماری از آثار عامه‌پسند سینمای ایران نمی‌توان نادیده گرفت، ولی رفته‌رفته در دهه ٥٠ این سینما در ایران افول کرد و جایگاه نوستالژیکش را از دست داد. بعد از انقلاب، فیلم‌هایی چون «شعله» و «قانون» (هر دو ساخته رامش سیپی/ ١٩٧٥ و ١٩٨٢) با استقبال همان تماشاچی عام مواجه شدند، اما جدا از این تک‌مضراب‌ها، آن اتفاق فراگیر سال‌های دور تکرار نشد که البته کنترل سیاست‌گذار دولتی در نمایش تولیدات این دوران سینمای هند را نباید نادیده گرفت. اگر این محدودیت اعمال نمی‌شد و نمایش محدود فیلم‌های هندی علاوه‌بر تلویزیون به سینماها نیز تعمیم می‌یافت، باز «بالیوود» می‌توانست با آمیتاب باچان و دیگر ستاره‌های این‌زمانه‌اش قاپِ تماشاگر «عشق فیلم هندی» را بدزدد. حال در این دوران فترت، سروکله «سلام بمبئی» قربان محمدپور پیدا شده تا باز نوستالژی این نوع سینما را زنده و ثابت کند که هنوز «فیلم هندی» عاشقان سینه‌چاک خودش را دارد. بله جامعه مدرن و درحال‌گذار و فضای مجازی و جابه‌جایی فرهنگ‌ها نتوانسته این ذائقه کلاسیک را عوض کند و هنوز این‌گونه عشق و عاشقی و آواز و آتراکسیون، تماشاچی سهل‌پسند ایرانی را سر ذوق می‌آورد تا مدت کوتاهی خودش را به بی‌خیالی بزند و سرش گرم شود. ظاهرا عوامل «سلام بمبئی» قواعد بازی این روزگار را بهتر از اسلاف خود بلدند و محصول مشترک ایران و هند این دوران تجربه تلخ و ناموفق «همای سعادت» را تکرار نکرد و بلیتشان فعلا حسابی برده است. نوش‌جانشان...
سیاسی,عضو شورای مرکزی حزب موتلفه اسلامی گفت: بر روی آقای رئیسی اتفاق نظر کامل است، یعنی آمدن ایشان وحدت را محقق می‌کند اما دعواها سر این است که ایشان نپذیرد و بعد بخواهیم نفر بعد را انتخاب کنیم. به گزارش ایسنا، حمیدرضا ترقی درخصوص آخرین تحرکات کاندیداهای اصولگرا برای انتخابات 1400 و در پاسخ به این سوال که آیا برخی حواشی در مورد پرونده‌هایی مثل عیسی شریفی تاثیری بر تصمیم قالیباف برای حضور در انتخابات دارد، اظهار کرد: مسلما نه، پرونده‌هایی که درخصوص آقای قالیباف مطرح می‌کنند بحث آن تمام شده و به آنها رسیدگی شده و چیزی نیست که به واسطه آن کسی مطلبی را مطرح کند، اگر هم موضوعی در این خصوص مطرح می‌شود صرفا برای فضاسازی است. وی همچنین تاکید کرد: اما آسیب‌پذیری آقای قالیباف مساله اجتناب‌ناپذیری است و زمینه تخریب برای ایشان زیاد است ولی اینطور نیست که برای سایر کاندیداها این موارد مطرح نباشد. عضو شورای مرکزی حزب موتلفه اسلامی درخصوص آخرین تحرکات انتخاباتی سعید محمد نیز اظهار کرد: ایشان اصلا در فضای اصولگرایان مطرح نیست، فقط در فضای مجازی مطرح است و روی ایشان کار شده و کنار رفتن ایشان از فرماندهی قرارگاه خاتم هم به دلیل انتخابات نبوده و خود ایشان هم تخلفاتی داشته که قطعا این مساله امتیازی منفی در بررسی صلاحیت ایشان خواهد بود. ترقی در پاسخ به این سوال که با این اوصاف پس اجماع نهایی بر روی آقای رئیسی خواهد بود، گفت: بر روی آقای رئیسی اتفاق نظر کامل است، یعنی آمدن ایشان وحدت را محقق می‌کند اما دعواها سر این است که ایشان نپذیرد و بعد بخواهیم نفر بعد را انتخاب کنیم که در این مورد باید دقت و جوانب‌نگری بیشتری صورت گیرد.   سردار سعید محمد، فرمانده پیشین قرارگاه خاتم الانبیاء در واکنش به ادعای برکناری از ریاست این قرارگاه گفت: - همانگونه که قبلا اعلام شده بدلیل حضور در انتخابات ریاست جمهوری و پرهیز از هرگونه شائبه ای از فرماندهی قرارگاه خاتم استعفا کردم، این استعفا مورد پذیرش فرمانده کل سپاه قرار گرفت. - هیچ تخلفی هم از سوی من صورت نگرفته است. به نوشته خبرآنلاین، روز گذشته حمیدرضا ترقی عضو حزب موتلفه گفته بود:« کنار رفتن سعید محمد از فرماندهی قرارگاه خاتم به دلیل انتخابات نبوده و خود ایشان هم تخلفاتی داشته که قطعا این مساله امتیازی منفی در بررسی صلاحیت ایشان خواهد بود.   حمیدرضا ترقی عضو شورای مرکزی حزب موتلفه اسلامی در صفحه شخصی خود مصاحبه با ایسنا درباره سعید محمد را تکذیب کرد. او نوشت: از تحریف ایسنا و واکنش اصلاح طلبان و اپوزیسیون خارج نشین، پیرو مصاحبه بنده در خصوص آقای دکتر سعید محمد، آشکار شد چقدر رقیب، از تشکیل دولت جوان، جهادی و انقلابی واهمه دارد! این درحالی است که خبرگزاری ایسنا در واکنش به این تکذیبیه نوشت: فایل صوتی مصاحبه ایسنا با ترقی به عنوان عضو یکی از احزاب سیاسی مطرح و شناسنامه‌دار کشور (که بر همین اساس هم ادعای وی در زمینه سعید محمد منتشر شد) در آرشیو ایسنا موجود است و مصاحبه دقیقا براساس اظهارات مطرح شده در این فایل منتشر شده است.
حوادث,سخنگوی اورژانس کشور از مصدومیت ۲۴ نفر به دلیل برخورد یک تریلی با اتوبوس در آزادراه تهران_ساوه خبر داد. مجتبی خالدی، سخنگوی اورژانس کشور در گفت و گو با ایلنا درباره جزییات این حادثه گفت: در ساعت: ۰۶:۰۱ صبح امروز یک مورد حادثه تصادف بین یک دستگاه تریلی با یک دستگاه اتوبوس در اتوبان تهران_ ساوه، لاین شرقی به سامانه اورژانس کشور اطلاع داده می شود. وی با بیان اینکه بلافاصله آمبولانس به محل حادثه اعزام شد، ادامه داد: براثر این حادثه ۲۴ نفر مصدوم شده که به بیمارستانهای زرندیه، رباط کریم و ساوه منتقل شده اند.
حوادث,خراسان نوشت: جوان 39 ساله ای در مشهد با پدر پیرش به مشاجره پرداخته بود. این جوان که از بیماری مادرش رنج می برد، رفتارهای خانواده اش را عامل رنج و بیماری مادرش می دانست و به همین دلیل با آن ها به مشاجره لفظی پرداخت . در همین هنگام باز هم ماجرا به «تجرد» جوان 39 ساله کشید و از نصیحت های «عمو» سخن به میان آمد که چرا برادرزاده اش داماد نمی شود! جوان مذکور که دیگر از شنیدن کلمه «دامادی» عصبانی می شد ناگهان مشاجره با پدرش را رها کرد، لباس هایش را پوشید و در حالی که خشم عجیبی در چهره اش موج می زد از منزل مسکونی بیرون آمد و به سمت خانه عمویش حرکت کرد. او دسته چاقو را محکم در دست می فشرد و در افکار هولناک خود غوطه ور بود که خود را مقابل منزل عمویش یافت. زنگ منزل را با عصبانیت فشار داد و منتظر ایستاد. لحظاتی بعد عموی 55 ساله در حیاط را گشود و برادر زاده اش را در برابر خود دید اما جوان 39 ساله فرصت احوال پرسی هم به او نداد. جوان خشمگین عمویش را به حاشیه کوچه یک متری کشاند و ناگهان تیغه چاقو را به بدن او فرو کرد. او که هنوز نمی توانست بر خشم خود غلبه کند چاقو را بیرون کشید و ضربات دیگری نیز بر بدن غرق در خون عمویش زد و با رهاکردن پیکر نیمه جان او، از محل حادثه گریخت. لحظاتی بعد خانواده فرد مجروح و همسایگان با دیدن پیکر خون آلود مرد 55 ساله بلافاصله با اورژانس تماس گرفتند و بدین ترتیب پیکر نیمه جان مرد میان سال به بیمارستان شهید هاشمی نژاد مشهد انتقال یافت. با گزارش این حادثه به نیروهای انتظامی، دقایقی بعد گروهی از ماموران کلانتری میرزاکوچک خان به فرماندهی سرهنگ علایی (رئیس کلانتری) عازم مرکز درمانی شدند و به تحقیق در این باره پرداختند اما تلاش چند ساعته پزشکان برای نجات این مرد به نتیجه نرسید و او بر اثر شدت عوارض ناشی از اصابت ضربات چاقو جان سپرد. لحظاتی بعد قاضی شعبه 211 دادسرای عمومی و انقلاب مشهد، پس از انجام بررسی های مقدماتی در مرکز درمانی، دستور انتقال جسد به پزشکی قانونی را صادر کرد و برای ادامه تحقیقات عازم محل درگیری شد. همسر مقتول در این باره به مقام قضایی گفت: چند ساعت قبل، برادرزاده همسرم زنگ منزل را به صدا درآورد اما وقتی همسرم در حیاط را گشود او را به گوشه دیگر کوچه برد و زمانی ما در جریان موضوع قرار گرفتیم که همسرم خون آلود روی زمین افتاده بود. با توجه به سرنخ های موجود و به دستور قاضی میرزایی تلاش کارآگاهان برای شناسایی و دستگیری متهم به قتل فراری در حالی آغاز شده است که خانواده متهم مدعی هستند او از نصیحت های عمویش (مقتول) درباره ازدواج عصبانی بود!
فناوری,"؛ - عنوان یک فناوری انقلابی است که می تواند دنیایی که می شناسیم را دگرگون کند. این عنوان، ترکیبی از دو واژه Block (بلوک) و Chain (زنجیره) است که به زبان ساده زنجیره ای از بلوک هایی است که اطلاعات در این بلوک ها بطور ثبت می شوند. فناوری بلاک چین دارای ماهیتی است که در صورت پیاده سازی می تواند باعث تغییر و تحول بنیادین در حوزه های مالی، اداری، قضایی، حمل و نقل، بهداشت و درمان، آموزش و بسیاری از عرصه های دیگر شود. به زبان ساده، بلاک چین آماده است تا دنیا را دهد و طبیعی است تغییرات بنیادین در موج اول خود باعث هرج و مرج های گسترده ای می شوند و فرصت ها و چالش های گسترده ای می شوند. یکی از این هرج و مرج ها، وضعیتی است که امروز در بازار ارزهای دیجیتال به عنوان یک بازار مالی بوجود آمده است. در این میان، ایران نیز یک استثنا نیست؛ این بازار در سال های اخیر طرفداران زیادی را در سرتاسر دنیا به خود جذب کرده است. کافی است سری به توئیتر، اینستاگرام، تلگرام و حتی کلاب هاوس بزنید تا ببینید چه غوغایی در این دنیا به پا شده است! بازار مانند هر بازار مالی دیگر آکنده از فرصت ها و چالش هایی است که می تواند برای سرمایه گذاران آن به همراه داشته باشد. صرف نظر از پروژه های رده اول مانند که برای پیشگامانی که از سال های گذشته، وارد این بازار شده اند، سودهای خوبی ایجاد کرده است. پروژه های دیگری وجود دارند که کارشناسان این بازار نام را برای آنها انتخاب کرده اند. ارزهایی که بیشتر آنها بر بستر بلاک چین بایننس و یا توسعه داده شدند و اتفاقا برخی از آنها مانند دوج و شیبا باعث سودهای هنگفتی برای سرمایه گذاران اولیه و باعث ضرر سرمایه گذارانی شده اند که دیرتر آمدند و برخی از آنها با ورود نامناسب، بیش از نیمی از سرمایه خود را از دست داده اند. شاید به جرات بتوان ادعا کرد که شبکه های اجتماعی در این میان نقش گسترده ای در معرفی پروژه هایی را دارند که متاسفانه برخی از آنها در نهایت از آب در می آیند و باعث به هدر رفتن سرمایه شهروندانی می شوند که بیشتر آنها ناآگاهانه و بدون آگاهی از معیارهای انتخاب پروژه های سرمایه گذاری وارد بازار می شوند. پرسشی که اکنون مطرح می شود این است که کدامند و چگونه می توان از این معیارها استفاده کرد؟ آیا صرف اینکه یک پروژه، معروف و دارای کامیونیتی بزرگ است به معنای ارزشمند بودن آن است؟ آیا داشتن (حجم سرمایه گذاری) بالا، به معنای امن بودن سرمایه گذاری در آنها است؟ مهمترین عامل انتخاب یک پروژه برای سرمایه گذاری، کاربری آن و پاسخی است که به چالش های موجود در فضای بلاک چین می دهد. به عنوان مثال، اتریوم آمده است که یک بستر برای توسعه فراهم کند. این اپلیکیشن های غیر متمرکز، به زبان ساده می توانند یک ارز دیجیتال باشند که در قالب یک قرارداد بر روی بستر اتریوم ساخته شوند یا یک سیستم رای گیری باشند که می تواند باعث ایجاد شفافیت در یک نظام تصمیم گیری باشد و مثال های دیگر. اما چالش اتریوم که توسعه دهندگان آن در حال تلاش برای رفع آن هستند مشکل (کارمزد) بالایی است که کاربران این اپلیکیشن ها باید برای استفاده از بستر این بلاک چین باید پرداخت کنند. در چنین شرایطی، پروژه هایی تلاش می کنند برای این چالش، راه حل ارائه دهند. پروژه های گوناگونی وجود دارند که در عرصه هایی مانند امنیت، اثبات هویت، دیفای(سرمایه گذاری غیرمتمرکز) و و ... در حال ارائه کاربری هستند که برای انتخاب آنها می توان به آنها مراجعه کرد. البته باید دقت کرد که برخی از پروژه ها، ادعاهای بزرگ و گاه دروغینی دارند و احیانا کلیه این کاربری ها را در کنار هم ردیف می کنند و عنوان می کنند که ما این خدمات را ارائه می دهیم؛ عناوینی که هر کدام خود یک دنیایی است! تعداد های یک ارز دیجیتال و نحوه توزیع آنها نیز بسیار مهم است. فرض کنید یک پروژه، 100 میلیارد توکن اعلامی دارد و فقط 25 درصد تعداد آنها را توزیع کرده است اما زمان و نحوه آزاد سازی بقیه توکن ها نامعلوم است. یا اینکه درصد قابل توجهی از این توکن در اختیار توسعه دهندگان قرار گرفته است. توکونومیک یک پروژه مفهومی است که به این پرسش ها باید پاسخ دهد و در صورت توزیع و آزاد سازی نامناسب باعث، چالش جدی برای خریداران آنها فراهم کند. نیز بسیار مهم است. بیت کوین به عنوان شاخص اصلی این بازار، دارای دو روند صعودی و نزولی است. روندهایی که ممکن است ماه ها طول بکشد و بقیه ارزها نیز تقریبا با توجه به روند بیت کوین دارای همین روند صعودی و نزولی هستند. نباید زمانی که بیت کوین در حال است وارد بازار شد چرا که بی تردید دارای ریسک های زیادی است. تحلیل تکنیکال بازار ارزهای دیجیتال تا حدودی می تواند زمان ورود و خروج از بازار را نشان دهد. در کنار همه این معیارها، یک پروژه است به ویژه برای پروژه هایی که فاقد کاربری واضحی هستند. اعتبارسنجی بسیاری از پروژه های بازار ارزهای دیجیتال، بدون ورود به آنها و بررسی فنی آنها عملا امکان پذیر نیست. چه تضمینی وجود دارد که یک پروژه در لایه برنامه نویسی دارای مشکل نباشد؟ چه تضمینی وجود دارد که توسعه دهندگان یک ارز دیجیتال در میان کدهای آن، برای خود تعریف نکرده باشند؟ دسترسی هایی که می توانند باعث ایجاد خود شوند. یکی از پروژه هایی که در روزهای اخیر سر و صدای زیادی در شبکه های اجتماعی ایجاد کرد پروژه “ ” بود. ماجرا از آنجا آغاز شد که دکتر رضا نورمحمدی که از کارشناسان مطرح فضای بلاک چین است، با بررسی سورس کد این پروژه، متوجه ضعف ها و چالش های جدی آن شد و این موضوع را به اطلاع مخاطبان ایرانی خویش در اینستاگرام رساند.  برای اینکه این موضوع را به طور مستند در اختیار مخاطبین قرار دهیم، دو مشکل جدی این پروژه را با استناد با سورس کد آن به زبان ساده تشریح می کنیم تا ""عمق فاجعه"" ای که می تواند برای سرمایه گذاران این ارز ایجاد شود، روشن شود. در سورس کد ووج که پس از کپی کردن آدرس قرارداد آن از سایت  و کپی کردن آن در می توان به آن دسترسی پیدا کرد دو تابع وجود دارد که به مدیران این ارز دیجیتال امکان به عنوان کاربر بد (Bad Actor) و حساب آن کاربر را می دهد! به کدهای زیر توجه کنید: به زبان ساده ، نشان می دهد که توسعه دهندگان این ارز دیجیتال این امکان را دارند حساب هر کاربری که بخواهند را به عنوان کاربر بد، بلاک کنند و نیز باز این امکان را به توسعه دهنده می دهد که قابلیت برداشت را از صاحبان این توکن سلب کند! یا به عنوان مثال توسعه دهندگان ووج ادعا کردند که شرکت نبولا ( ) کدهای آنها را بررسی و اعتبار سنجی کردند در حالی که زمانی که به سایت این شرکت مراجعه می کنیم نامی از چنین پروژه ای دیده نمی شود. این نمونه ای از مشکلاتی است که توسعه دهندگان یک ارز می توانند برای سرمایه گذاران و دارندگان آن ایجاد کنند. ادعاهایی نظیر محدودیت خرید، مقابله با ربات ها و .... نمی تواند ضعف ساختار چنین پروژه هایی را توجیه کند. اینجا است که نقش افراد مطرح در حوزه ارزهای دیجیتال که در شبکه های اجتماعی فعال هستند، بسیار تاثیر گذار می نماید. متأسفانه برخی افراد در شبکه های اجتماعی بدون آگاهی بنیادین از یک پروژه آن را مطرح می کنند (و گاهی نیز خودشان ذینفع هستند) و باعث به خطر افتادن سرمایه های مردم می شوند... آگاه باشیم."
حوادث,مسمومیت با گاز مونو اکسید کربن جان سه نفر را شهرستان بدره از توابع استان ایلام گرفت. به گزارش ایرنا، بر اثر گازگرفتگی شامگاه جمعه سه نفر در روستای دولگلاب بخش هندمینی از توابع شهرستان بدره فوت کردند. جانشین فرماندهی انتظامی شهرستان بدره در این خصوص گفت: افراد ساکن در این منزل مسکونی رانندگان و کارگران یک شرکت راهسازی واریانت چشمه شیرین بوده اند. سرگرد افشار شاهمرادی افزود: شب گذشته در یک واحد مسکونی در روستای «دولگلاب» شهرستان بدره که در اجاره یک شرکت پیمانکاری راه سازی بود، به علت نصب غیر ایمن کپسول گاز به آبگرم‌کن فاقد دودکش سه نفر دچار گازگرفتگی شدید شده و فوت شدند. چوی افزود: یک نفر دیگر از این افراد توسط پایگاه اورژانس شهرستان بدره جهت ادامه معالجه به بیمارستان امام خمینی شهر ایلام اعزام شد که وضعیت وی وخیم گزارش شده است.
سیاسی,به گفته دبیر مجمع تشخیص مصلحت نظام، ایجاد ایالت‌های اقتصادی و تمرکززدایی از قدرت اقتصادی در پایتخت نه تنها قدرت امنیتی کشور را تضعیف نخواهد کرد بلکه تقویت نیز می‌کند.
ورزشی,رئیس جمهوری پیشین ایران که برای تماشای دیدار استقلال و العین امارات در ورزشگاه آزادی حاضر شده بود، گفت: دوست داشتم استقلال در این دیدار پیروز شود اما خستگی روی کار آنها تاثیر منفی گذاشت. به گزارش شب ایرنا؛ «محمود احمدی نژاد» پس از توقف خانگی یک بر یک نماینده ایران برابر العین امارات در جمع خبرنگاران، اظهار داشت: از حضور در جمع خانواده ورزش احساس خوبی دارم و خدا را شکر می کنم. وی افزود: گمان می برم که خستگی و تاثیر روحی بازیکنان استقلال از دیدار قبلی مقابل الدحیل، روی عملکرد نماینده ایران تاثیر گذار بود. در کل بازی خوبی را شاهد بودیم. احمدی نژاد ادامه داد: امیدوارم تمام نماینده‌های ایران در بازی‌های خود موفق باشند و به مرحله بعدی لیگ قهرمانان آسیا صعود کنند. وی افزود: مسئولان فدراسیون فوتبال باید از باشگاه هایی که در آسیا به میدان می روند حمایت بیشتری داشته باشند. بهتر است برنامه ریزی به گونه ای باشد که سه تیم ایرانی بتوانند در لیگ قهرمانان، عملکرد خوبی ارائه کنند. رئیس جمهور پیشین ایران در مورد شرایط موجود در ورزشگاه آزادی، توضیح داد: جو بسیار خوبی بود و تماشاگران با قدرت از تیم خود حمایت کردند. ماموران امنیتی هم با تلاش زیاد، شرایط مناسب را فراهم کردند.
سیاسی,یک عضو هیات رییسه مجلس شورای اسلامی خواستار این شد که استیضاح وزیر اقتصاد به خاطر بورس در مجلس اعلام وصول شود. به گزارش ایسنا، حسینعلی حاجی‌دلیگانی در تذکری در جلسه علنی صبح امروز (دوشنبه) مجلس شورای اسلامی اظهار کرد: از رییس مجلس و همکاران خواستم استیضاح وزیر اقتصاد را به خاطر بورس اعلام وصول کنند که امیدوارم به زودی انجام شود زیرا مردم واقعا در مصیبتی گرفتار شده‌اند. وی در تذکری به رییس جمهور اضافه کرد: اگر رییس جمهور ماده ۳۱ قانون برنامه ششم توسعه را اجرا کرده بود خودکفایی در کشاورزی و امنیت غذایی حاصل می‌شد و دغدغه روغن خوراکی، شکر، مرغ و تخم مرغ را نداشتیم. نماینده مردم شاهین‌شهر در مجلس شورای اسلامی ادامه داد: دهم دی‌ماه وزیر کشور اعلام کرد که تا چند روز آینده صادرات ماسک، کیت تشخیصی و دستگاه اکسیژن ساز آزاد می‌شود اما تا الان این ابلاغیه به گمرک نرسیده لذا از وزارتخانه‌های اقتصاد، وزارت صنعت، معدن و معدن و کشور می‌خواهیم این موضوع را عملیاتی کنند، چرا که در غیر این صورت ۱۰ هزار نفری که تولید ماسک می‌کنند بیکار می‌شوند و شغلشان را از دست می‌دهند و ۲۶۰ واحد تولیدی که مشغول تولید این محصولات هستند نیمه فعال می‌شوند. حاجی دلیگانی تاکید کرد: در ابتدای کرونا ما کمبود این اقلام را داشتیم اما الان نه تنها خودکفا شده‌ایم بلکه می‌توانیم صادر کنیم.
سیاسی,سخنگوی کرملین امروز (سه شنبه) با اشاره به برنامه‌های متحدان الکسی ناوالنی با هدف برگزاری تجمعات خودجوش در ۱۴ فوریه گفت: نقض قوانین، مجازات به همراه دارد.
فناوری,مهندسان ، به رهبری استیون بارت، استادیار دانش هوانوردی و فضانوردی، هواپیمایی بدون قطعات متحرک را معرفی کرده اند که فاقد هیچ گونه پروانه و توربینی است. این هواپیمای سبک وزن به ، یا جریان فراوان یون های تولید شده در هواپیما متکی است که نیروی کافی برای رانش آن برای یک پرواز پایدار و ثابت را تولید می کند. از طریق این مفهوم و طراحی، هواپیما نیازی به استفاده از ندارد، ویژگی که به گلاید بی صدای آن کمک می کند. به گفته بارت، این طراحی جدید به طور بالقوه امکانات و احتمالات جدید و ناشناخته ای را برای هواپیماهایی که کم صداتر، از نظر مکانیکی ساده‌تر و بدون انتشار گازهای گلخانه ای هستند، مطرح می کند. وزن هواپیمای مورد آزمایش حدود پنج پوند (2.26 کیلوگرم) و دارای طول بال پنج متر است که به سیم های نازکی شبیه به فنس متصل شده است. این سیم ها به عنوان الکترودهایی با بار مثبت عمل می کنند، در شرایطی که سیم های ضخیم‌تر با آرایشی مشابه که در عقب بال قرار گرفته اند به عنوان الکترودهای منفی عمل می کنند. بدنه هواپیما مجموعه ای از باتری های لیتیوم-پلیمر را در خود جای داده است. تیم هواپیمای یونی بارت شامل اعضایی از گروه پژوهشی استاد دیوید پررو بوده که طراحی منبع تغذیه ای با توانایی تبدیل خروجی باتری ها به ولتاژ کافی برای رانش هواپیما را بر عهده داشتند. از این طریق، باتری ها توانایی تامین برق 40000 ولتی برای شارژ مثبت سیم ها از طریق یک مبدل برق سبک وزن را دارند.   حدود نه سال پیش، استیون بارت شروع به طراحی یک سامانه پیشرانش بدون قطعات متحرک برای هواپیما کرد. باد یونی که به عنوان رانش الکتروآیرودینامیک نیز شناخته می شود، مورد توجه وی قرار گرفت. باد یونی یک اصل فیزیکی است که باد یا رانشی را توصیف می کند که می تواند هنگام عبور جریان بین یک الکترود نازک و یک الکترود ضخیم تولید شود. اگر ولتاژ کافی اعمال شود، هوای بین الکترودها می تواند رانش کافی برای به حرکت درآوردن هواپیمایی کوچک را فراهم کند، اما تا حد زیادی تصور می شد که تولید باد یونی کافی برای به حرکت درآوردن هواپیمایی بزرگ‌تر در پروازی پایدار غیرممکن است. تیم دانشگاه ام‌آی‌تی که شامل اعضایی از آزمایشگاه لینکلن توماس سباستین و مارک وولستون می شد، هواپیما را در چندین پرواز آزمایشی در سراسر سالن ورزشی در مرکز ورزشی دوپونت ام‌آی‌تی به پرواز درآوردند. این هواپیما موفق به طی مسافت 60 متر – بیشینه مسافت سالن ورزشی – شد و اعضای تیم شاهد بودند که هواپیما رانش یونی کافی برای پرواز پایدار در تمام مدت را تولید می کند. آنها پرواز را 10 بار تکرار کرده و عملکرد و نتایجی مشابه حاصل شد.
فرهنگی/هنری,"در یک هفته اخیر (هفته منتهی به نیمه اسفند) کتاب های متنوعی در فهرست پرفروش ترین های نشر چشمه قرار داشت. پرفروش ترین کتاب نشر چشمه در یک هفته اخیر کتاب است. این نخستین بار است که این آثار به صورت کتابی واحد چاپ می‌شوند. این آثار توسط صادق هدایت در سال‌های 1310 تا 1325 نوشته یا ترجمه شده‌اند. بعضی از آثار را صادق هدایت با نام مستعار مانند منشی حضور، ق. مسکین ‌جامه، پ. مازیار، ا. م، علینقی پژوهش‌پور، محمدرحیم گردان ‌سپهر و یا ص. ه . امضا کرده است. این آثار در روزنامه‌ها و مجلات پراکنده چاپ شده اند. «آثار نایاب صادق هدایت» به چاپ سوم رسیده است. دومین کتاب پرفروش، رمان نوشته‌ی «استیو تولتز» با ترجمه‌ی «پیمان خاکسار» بود. این کتاب به چاپ سیزدهم رسیده است. «پیمان خاکسار» مترجم این کتاب می‌گوید: « ""جزء از کل کتابی"" است که هیچ وصفی، حتا حرف‌های نویسنده‌اش، نمی‌تواند حق مطلب را ادا کند. خواندن ""جزء از کل"" تجربه‌ای غریب و منحصر به فرد است. در هر صفحه‌اش جمله‌ای وجود دارد که می‌توانید آن را نقل قول کنید. کاوشی است ژرف در اعماق روح انسان و ماهیت تمدن. سفر در دنیایی است که نمونه‌اش را کمتر دیده‌اید. رمانی عمیق و پرماجرا و فلسفی که ماه‌ها اسیرتان می‌کند. به نظرم تمام تعاریفی که از کتاب شده نابسنده‌اند. این شما و این ؛جزء از کل"" » کتاب نوشته محمود دولت آبادی سومین کتاب پرمخاطب یک هفته اخیر نشر چشمه است. این کتاب به چاپ نوزدهم رسیده و در توضیح آن آمده است: « سلوک به نوعی مانیفست محمود دولت‌آبادی در رابطه با زن و عشق است. قیس که نامش یادآور مجنون است از زن می‌گوید و مرد شرقی و درک انسان از عشق و روابط عاشقانه و این همه، نه با اندیشه‌ی امروز و نه اندیشه‌ی مجنون نظامی هم‌خوانی و نزدیکی دارد. مرد، بیماری است گرفتار خودشیفتگی، آن هم از نوع روستایی و قرن نوزدهمی. این داستان به نوعی شاید نا‌متعارف‌ترین اثر دولت‌آبادی است.» چهارمین کتاب پرفروش نشر چشمه کتابی به قلم مصطفی مستور است. این کتاب که به چاپ ششم رسیده است مجموعه‌ای از شش داستان است که هر کدام از این داستان‌ها در یکی از شهرهای شیراز، تهران، بندرانزلی و ... روی می دهد. پنجمین کتاب پرمخاطب نشر چشمه، کتاب نوشته «نسیم مرعشی» است. این رمان برش‌هایی از زندگی سه دختر در آستانه‌ی سی سالگی است. سه دختر که زندگی‌شان از در دوران دانشگاه با هم گره خورده و حالا در حالی که راهشان کاملا از هم جداست، کماکان روی زندگی هم تاثیر می‌گذارند. این کتاب به چاپ نوزدهم رسیده است."
ورزشی,شاگردان سولاری با نتیجه چهار بر یک به پیروزی رسیدند. به گزارش ایلنا، در ادامه رقابت های هفته بیست و هفتم لالیگا از ساعت 23:15 در ورزشگاه خوزه زوریلا رئال وایادولید برابر رئال مادرید قرار گرفت که در پایان کهکشانی ها با نتیجه چهار بر یک پیروز این دیدار شدند. در این مسابقه رافائل واران (34)، کریم بنزما از روی نقطه پنالتی(51) و (59) و لوکا مودریچ(85) برای رئال گلزنی کردند. تک گل وایادولید را توهامی (29) به ثمر رساند. کاسیمرو بازیکن رئال در دقیقه 80 از زمین مسابقه خارج شد. داور ویدیویی گل آلکاراز بازیکن رئال وایادولید در دقیقه 12 را سالم تشخیص نداد. بعد از این دیدار رئال مادرید با 51 امتیاز در رده سوم لالیگا قرار گرفت.
فناوری,همراه اول به مناسبت ماه مبارک رمضان، بسته اینترنت سحر تا افطار با ویژگی‌های جذاب ارائه می‌کند. به گزارش اداره كل ارتباطات شرکت ارتباطات سیار ایران، هم‌زمان با فرارسیدن ایام ماه مبارک رمضان، همراه اول بسته ویژه‌ای را برای تمامی مشترکان دائمی و اعتباری در نظر گرفته که در طول این ایام می‌توانند از آن بهره‌مند شوند. بر این اساس تمامی مشترکان اپراتور اول ارتباطی می‌توانند تا ۱۵خردادماه «بسته اینترنت سحر تا افطار» با حجم ۷گیگابایت با قیمت ۷هزار تومان و با مدت اعتبار ۷روز را خریداری کنند. این بسته در بازه زمانی سحر تا افطار( ۴بامداد تا ۸شب) قابلیت استفاده دارد. همچنین این بسته شامل هدیه ترافیک نامحدود رایگان برای استفاده از اپلیکیشن آموزش جامع قرآن است. تمامی مشترکان می توانند با شماره گیری کددستوری #۶۷۱*۱۰۰* نسبت به فعالسازی این بسته اقدام کنند و با شماره گیری #۱۰*۱۰۰* از وضعیت بسته خود مطلع شوند. علاقه مندان می توانند برای دانلود اپلیکیشن آموزش جامع قرآن به نشانی مراجعه کنند. گفتنی است امکان فعالسازی هم زمان این بسته با تمامی بسته های اینترنت وجود دارد.
ورزشی,هجدهمین دوره مسابقات شطرنج بین المللی جام کاسپین از غروب جمعه با رقابت ۹۰۵ شطرنجباز داخلی و خارجی در رشت آغاز شد.
ورزشی,وزیر ورزش و جوانان در نشست صمیمی اهالی ورزش با پیشکسوتان به جایگاه این قشر ورزش اشاره کرد و گفت: همه فدراسیون ها موظف هستند که کمیته پیشکسوتان خود را تشکیل دهند. به گزارش ایرنا، مسعود سلطانی فر روز سه شنبه در نشست صمیمی با پیشکسوتان ورزشی گفت: پیشکسوتان بخشی از تاریخ ارزشمند و پر افتخار کشور هستند که حضور آنها باعث شور و شعف است. وی افزود: باید از تجربیات این نسل ارزشمند استفاده شود و همه فدراسیون های ورزشی وظیفه دارند که کمیته پیشکسوتان تشکیل دهند. اندوخته گرانبهای پیشکسوتان باید به صورت دائم به نسل آینده منتقل شود. این مراسم باحضور وزیر ورزش و جوانان، رئیس کمیته المپیک و معاونان وزارت ورزش و جوانان برگزار شد. در این مراسم جمعی از پیشکسوتان فوتبال از جمله ناصر ابراهیمی، محمد نبی، حسن روشن و محمد کلانی حضور داشتند. در این مراسم علاوه بر اهدا جام و نشان، لوح سپاس 50 سال خدمت به وزنه برداری ایران و جهان که از سوی تاماش آیان به فدراسیون وزنه برداری کشورمان اهدا شده بود توسط عرب شاهی به موزه ملی ورزش داده شد.
فرهنگی/هنری,"ماه رمضان 96 صدا و سیما مانند سال های قبل سریال های متفاوتی برای مخاطبان رسانه ملی تدارک دیده بود. اگر چه از سریال های کمدی خبری نبود و دیگر نامی از رضا عطاران (که می تواند برگ برنده تلویزیون باشد) و «پایتخت» سیروس مقدم به میان نیامد، اما صدا و سیما با محوریت دو سریال «نفس» در شبکه سه و سریال «زیر پای مادر» در شبکه اول تصمیم داشت مخاطبان خود را در شب های رمضان سرگرم کند. اگر از شبکه ""آی فیلم"" و استقبال نسبی مخاطبان از پخش سریال های تکراری و گاها خاطره انگیز آن بگذریم، صدا و سیما ماه رمضان 96 نتوانست انتظار مخاطبان وفادار خود را برآورده کند. سریال «نفس» که با موضوع زندگی یک جوان که در بحبوحه وقایع انقلاب رازی در زندگی اش فاش می شود در شبکه سه تولید و پخش شد، نتوانست انتظار مخاطبان را برآورده کند و با استقبال مواجه شود. سریالی که اساسا پخش آن در ماه رمضان یک بدسلیقگی تمام عیار بود و شاید به نوعی خود سریال نیز قربانی تصمیم غلط مدیران سیما برای پخش در ماه رمضان شد. در حالی که مخاطبان پیش از این عادت کرده بودند در این ماه حداقل یک سریال کمدی را از یکی از شبکه های سیما تماشا کنند. اما سریالی که در شب های ماه رمضان 96 با استقبال نسبی مخاطبان سیما مواجه شد، سریال «زیر پای مادر» به نویسندگی سعید نعمت الله و کارگردانی بهرنگ توفیقی بود. تیمی که پیش از این سریال «پشت بام تهران» را برای شبکه اول تولید کرده بودند، این بار با ترکیبی شبیه همان ترکیب و با قصه ای متفاوت و در ابتدا جذاب مهمان خانه های مردم شده بودند. علی رغم حواشی که این سریال به خصوص بعد از نشست خبری آن با خود به همراه داشت، اما استقبال نسبی مردم از قصه آن باعث شد تا وفادارانه تا انتها به تماشای آن بنشینند اما عدم پخش قسمت آخر در زمان مورد نظر از تلویزیون و موکول کردن آن به شب بعد، شایعاتی را در مورد تغییر در پایان بندی سریال ایجاد کرد، در حدی که شنیده می شود پایان قصه کاملا تغییر کرده است و این پایان بندی آن خروجی نبوده که از ابتدا در ذهن سازندگان سریال بوده است. در این میان حتی پریوش نظریه، بازیگر نقش «رخساره» در این سریال با انتشار پستی در صفحه اینستاگرام خود به پایان بندی سریال واکنش نشان داد. تغییر عجیب و غیرمنتظره در پایان سریال «زیر پای مادر» که به نظر می رسد ناشی از تصمیم های سلیقه ای مدیران از پشت میزهایشان باشد به عنوان یک نمونه از نمونه های فراوان تصمیم های نادرست در این سازمان، چیزی جز دلسردی برای مخاطبان و همراهان همیشگی صداوسیما به همراه ندارد و این تصمیم های غلط و محافظه کارانه بی اعتمادی عمومی نسبت به صداوسیما را تقویت می کند. همانقدر که باید بابت تولید و پخش برنامه های موفق از صداوسیما تقدیر کرد، چندین برابر بیش از آن باید بابت بی توجهی به خواست و تمایل افکار عمومی و تولید برنامه های ضعیف و سطحی از سازمان صداوسیما که از بودجه بیت المال ارتزاق می کند توضیح خواست و انتقاد کرد."
سلامت,"یک کارشناس ارشد طب سنتی معتقد است، مصرف ""بروکلی"" روند پیر شدن بدن را به تاخیر می‌اندازد. به گزارش ایسنا، هانیه ناصری با اشاره به خواص درمانی کلم بروکلی اظهار کرد: بروکلی دارای ماده ای بنام سولفورافان است که تعداد، اندازه و تکثیر تومورهای سرطانی را به نحو چشمگیری کاهش می‌دهد. وی ادامه داد: مصر کلم بروکلی از ابتلا به سرطان به خصوص سرطان سینه، معده، روده بزرگ، رکتوم و ریه‌ها در انسان پیشگیری می‌کند. به گفته این کارشناس طب سنتی، بروکلی دارای مقادیر زیادی فیبر، کاروتنوئید، ویتامین A ، ویتامین C و ویتامین K می‌باشد که باعث پیشگیری از سرطان معده و روده می‌شود. ناصری یادآوری کرد: این گیاه  به دلیل دارا بودن مقادیر بالای ویتامین C، فیبر و بتاکاروتن(پیش ساز ویتامین A) یک آنتی اکسیدان قوی محسوب می‌شود که از اثرات مخرب رادیکال‌های آزاد در بدن پیشگیری می‌کند و از بروز بیماری‌هایی مثل آلزایمر (فراموشی دوران پیری)، بیماری‌های قلبی و آرتریت (التهاب مفاصل) پیشگیری می کند. وی به تاخیر افتادن روند پیری را از دیگر مزایای مصرف کلم بروکلی برشمرد. این کارشناس ارشد طب سنتی با اشاره به مقدار بالای فیبر غذایی موجود در بروکلی، خاطرنشان کرد: مصرف این گیاه  برای افراد دیابتی بسیار مفید است و افراد دیابتی برای کنترل بیماری خود باید این سبزی با ارزش را در وعده‌های غذایی خود قرار دهند. ناصری از کلسیم موجود در بروکلی  هم یاد کرد که معادل کلسیم موجود در شیر است و در نتیجه مصرف آن برای افرادی که دچار پوکی استخوان یا کمبود کلسیم هستند، بسیار مفید است. وی گفت: می‌توان از کلم بروکلی برای انواع سالاد، سوپ و غذاها استفاده کرد."
فرهنگی/هنری,مجموعه شعر ترجمه با نام «زندگی من به مثابه یک سوژه» به بازار کتاب عرضه شده است. به گزارش عصرایران به نقل از روابط عمومی نشر آرادمان، مجموعه شعر ترجمه با نام «زندگی من به مثابه یک سوژه» و با عنوان فرعی «شعرخوانی با شاعران ناشناخته» به بازار کتاب عرضه شد. در این مجموعه که با ترجمه مجتبی هوشیارمحبوب شاعر، نویسنده و مترجم توسط انتشارات آرادمان عرضه شده است، گزیده‌ای از شعرهای ۱۵ شاعر از کشورهای مختلف ترجمه و منتشر شده است که تا پیش از این کتاب آثارشان به فارسی برگردانده نشده بود و به همین دلیل برای مخاطب ایرانی چندان شناخته‌شده نبودند و این شاعران عبارتنداز: اوشن ووانگ، ماکسین کومین، هیرومی ایتو، ران پاجت، استنلی کونیتز، لاچلان ماکینون، هلن دانمور، فیونا سمپسون، کِنِت سی. استیون، تام پیکارد، مگان اُرورکه، ای. آر. آمونز، دابلیو. اس. مِروین، لارنس جوزف و بیل نات. علاوه بر مؤخره‌‌ مفصل مترجم درباره‌ علت و نحوه‌ انتخاب و انتشار شعرها به فارسی، وحدت محتوایی آن‌ها ‌و اطلاعات و توضیح‌هایی دیگر، اطلاعات کتاب‌شناختی شعرها نیز در یک بخش جداگانه، علاوه بر متن اصلی شعرها به زبان انگلیسی درج شده است. «زندگی من به‌مثابه یک سوژه» را انتشارات آرادمان با طرح جلدی از موژان محقق در ۱۳۳ صفحه، شمارگان ۵۰۰ نسخه و به‌بهای ۲۵ هزار تومان منتشر و به بازار نشر عرضه کرده است.
ورزشی,تیم ملی شمشیربازی اسلحه سابر ایران با شکست برابر کره جنوبی در دیدار فینال به مدال نقره جام جهانی ایتالیا رسید. به گزارش ایرنا؛ در ادامه رقابت‌های جام جهانی شمشیربازی در ایتالیا، تیم ملی سابر ایران که با برتری مقابل اسپانیا، کانادا، مجارستان و ایتالیا به فینال رسیده بود، برای کسب مدال طلا به مصاف کره جنوبی رفت. شاگردان «پیمان فخری» برای چندمین بار در سال های اخیر برابر کره جنوبی مغلوب شدند و به مدال نقره اکتفاء کردند. دیدار نهایی با برتری قاطع 45 بر 28 کره جنوبی به اتمام رسید. علی پاکدامن، مجتبی عابدینی و محمد رهبری ترکیب تیم اسلحه سابر ایران را تشکیل دادند. پیش از این نمایندگان ایران در بخش انفرادی از رسیدن به نتایج مناسب بازماندند.
فناوری,انتظار می‌رود موشک ۲۱ تنی لانگ مارچ ۵ بی(Long March ۵B) چین در روز شنبه ۸ مه(۱۸ اردیبهشت) به زمین بازگردد و طبق هشدار دولت ایالات متحده آمریکا ممکن است به یک منطقه‌ی سکونی برخورد کند.
فناوری,حوزه کامپیوترهای شخصی و لپ‌تاپ، حیطه‌ای به نسبت جدید از بخش محصولات تجاری شرکت هوآوی محسوب می‌شود که در سال‌های اخیر رشد خوبی را تجربه کرده است. در هفته گذشته یکی دیگر از محصولات این شرکت در این حوزه یعنی Huawei Matebook D15 وارد بازار ایران شد. این محصول در فروشگاه‌های معتبر از جمله برندشاپ‌های هوآوی در دسترس عموم قرار گرفته است. لپ تاپ میت‌بوک D15 از صفحه‌نمایش Fullview استفاده می‌کند که نسبت صفحه‌نمایش به بدنه‌ای معادل 87 درصد را ارائه می‌دهد. صفحه‌نمایش 15.6 اینچی این لپ‌تاپ حاشیه‌ای بسیار نازک معادل ۵.۳ میلی‌متر دارد، کیفیت بسیار خوبی را تماشای ویدیو و دیگر کارها دارد. این لپ‌تاپ به منظور حمل و نقل آسان طراحی شده، به همین دلیل وزن آن فقط 1.53 کیلوگرم است و ضخامتی 16.9 میلی‌متری دارد. این یعنی به‌راحتی می‌توان این لپ‌تاپ را جابه‌جا کرد. علی‌رغم این حجم کم، لپ‌تاپ هواوی D15 از قدرت پردازشی خوبی نیز برخوردار است. این مدل در دو مدل مختلف عرضه می‌شود که مهمترین تفاوت آن‌ها استفاده از پردازنده‌های نسل جدید شرکت‌های Intel و AMD است. مدل اینتل میت‌بوک دی ۱۵، از پردازنده‌های نسل ۱۰ اینتل Core i5-10210U بهره می‌برد و گرافیک اختصاصی انویدیا جی‌فورس MX250 نیز دارد. مدل AMD این لپ‌تاپ نیز از پردازنده Ryzen 5 3500U قدرت می‌گیرد. در بخش حافظه این دستگاه مجهز به حافظه بسیار سریع SSD با فضای ۲۵۶ گیگابایتی کنار یک هارد دیسک ۱ ترابایت است که از نظر فضای ذخیره‌سازی خیال کاربر را راحت می‌کند. همچنین در بحث حافظه رم این مدل‌ها از ۸ گیگابایت حافظه پرسرعت DDR4 برخوردارند. دیگر قابلیتی که از دنیای گوشی‌های هوشمند وارد حوزه لپ‌تاپ شده، سنسور اثر انگشت است که به کاربر امکانات حفاظتی قدرتمندی را همراه راحتی کار با دستگاه می‌دهد. قابلیت دیگر لپ‌تاپ در بخش امنیت اطلاعات، دوربین خاص آن است که امکان پنهان شدن درون کیبورد را دارد. کاربر هر زمان که نیاز داشته باشد می‌تواند از دوربین استفاده کند و در باقی زمان‌ها درون دستگاه غیر فعال باشد. Huawei Matebook D15 از تعداد زیادی درگاه ارتباطی استفاده می‌کند که به کاربر انعطاف لازم جهت کار با دستگاه و اتصال آن به دیگر دستگاه‌ها را به راحتی و با گستردگی زیاد می‌دهد. در نهایت در صورت استفاده از گوشی‌های جدیدتر هواوی که قابلیت Huawei Share دارند، می‌توانید تنها با لمس گوشی و لپ‌تاپ با یکدیگر، تصویر گوشی را به لپ‌تاپ منتقل کرده و به راحتی به از تجربه گوشی هوشمند خود در لپ‌تاپ بهره ببرید. این لپ‌تاپ هم‌اکنون در دو مدل در بازار ایران عرضه شده و علاقه‌مندان می‌توانند نسبت به خریداری آن اقدام کنند.
سیاسی,فرمانده کل سپاه پاسداران انقلاب اسلامی گفت: دوستان ما در بهترین حالت با ما فقط دشمنی نمی‌کنند؛ ولی هیچکس کمک نمی کند که این کشور روی پای خودش بایستد
فرهنگی/هنری,مجموعه مجسمه های «سیاه های کوچکِ کوچک» حاصل ذوق هنری و پشتکار و ظرافتی چشم گیر است. مجمسه های کوچکی که بر روی گرافیت ساخته شده اند نتیجه چالش های شخصی سید سعید موسوی راضی، خالق این آثار، با خود است برای ارائه آثاری که در جهان کم نظیرند. به گفته موسوی 6 نفر به جز وی به طور ویژه و شاخص در دنیا برای این هنر تلاش می کنند و آقای دالتون گتی 25 سال پیش برای اولین بار در آمریکا این هنر را کلید زد. وی با بیان اینکه آخرین نمایشگاه مربوط به این آثار، نمایشگاه کتاب کشور امارات بوده است گفت: در این نمایشگاه آثاری از اسلاوات فیدی روس به نمایش در آمد. موسوی ادامه داد: ایده و طرح همه کارها متعلق به خودم است و تنها یکی از آثار بر گرفته از مجسمه مرد متفکر رودن است. وی با اشاره به اینکه از 18 سالگی این هنر را آغاز کرده است گفت: ایده ها و تصاویر همه زاده ذهن خودم است و ناشی از تفکرات و تصویر سازی های من از حالات انسانی است. این مجموعه ظریف و کوچک با چشم غیر مسلح و با صرف دقت، شکیبایی و شناخت هنری ساخته شده اند. هنرمند برای ساخت هر یک از اثرها ساعت ها با ابزار ظریف برش، گرافیت را می کاود و از دل قطعه گرافیتی که قطر آن تنها دو میلیمتر است حجمی را خلق می کند که توانایی انسان را به چالش می کشد. موسوی راضی با بیان اینکه اکثر کارهای این سبک بر روی گرافیت مداد با قطر 6 میلی متر انجام می شود گفت: عمده هنرمندان این سبک از میکروسکوپ و ذره بین برای راحتی کار استفاده می کنند؛ اما من از گرافیت معمولی 2 میلی متر HB و با چشم غیر مصلح و بدون استفاده از عینک این کارها را تکمیل می کنم. وی زمان صرف شده برای هر کار را در مجموع حدود 30 ساعت عنوان کرد و افزود: اولین کار بارها و بارها شکست ولی من تسلیم نشدم و دست از تلاش بر نداشتم تا توانستم خودم را با این سبک وفق دهم. این هنرمند تعداد کارهایی که تا کنون در این سبک انجام داده است را 40 مورد برشمرد و گفت: از بین این آثار 12 اثر را مناسب و منسجم تر دانستم و برای ارائه در نمایشگاه آماده کردم. وی با اشاره به اینکه در حال آماده سازی کارهایی با ظرافت بیشتر بر روی گرافیت 0.5 است گفت: پیش از این چین چویی، هنرمند تایوانی تنها یک اثر بر روی گرافیت 0.5 ایجاد کرده؛ اما من قصد دارم مجموعه ای در این ابعاد تهیه کنم و برای علاقه مندان عرضه کنم. سعید موسوی راضی هنرمند 23 ساله ای است که فعالیت مجسمه سازی خود را از سن 15 سالگی آغاز کرد. وی فعالیت هنری خود را با کار بر روی سفال آغاز کرد و در نوجوانی موفق به ساخت کوچک ترین نوع حجم های سفالی با استفاده از چرخ سفال شد؛ سپس بر روی انواع مواد کار کرد و آثار چشم نوازی را با استفاده از گچ، چوب و ... ارائه داد. وی که دانشجوی رشته نمایش عروسکی است، دانش و تجربه خود را در ساخت عروسک های نمایشی در آثار مختلف به کار گرفت و موفق شد عروسک های بسیاری را برای اجرا در نمایش های مختلف خلق کند. این هنرمند ایرانی اکنون یکی از معدود هنرمندان مجسمه ساز جهان است که آثار خود را بر روی گرافیت و در اندازه های بسیار کوچک ارائه می کند. نمایشگاه «سیاه های کوچکِ کوچک» از روز جمعه (19 آذر 1395) در کافه دانته به آدرس تهران – چهار راه ولیعصر، نبش پارک دانشجو، خیابان رازی، نبش بن بست پری ناز از ساعت 15 الی 23 دایر است و تا جمعه 26 آذر 1395 ادامه دارد و بازدید برای عموم آزاد و رایگان است.
فرهنگی/هنری,مراسم گرامیداشت روز جهانی صنایع دستی عصر امروز ۲۰ خردادماه از ساعت ۱۹ تا ۲۰:۳۰ به همت معاونت صنایع دستی و هنرهای سنتی کشور در سالن آمفی تئاتر سازمان میراث فرهنگی، صنایع دستی و گردشگری برگزار می‌شود. این مراسم با حضور زهرا احمدی‌پور معاون رئیس جمهور و رئیس سازمان میراث فرهنگی، صنایع دستی و گردشگری، بهمن نامور مطلق معاون صنایع دستی و هنرهای سنتی کشور، نمایندگان و اعضای فراکسیون صنایع دستی و فرش مجلس شورای اسلامی، فعالان و تلاش‌گران عرصه هنر و صنایع دستی و جمعی از هنرمندان کشور و علاقمندان برگزار می‌شود. در این مراسم معاون رئیس جمهور و رئیس سازمان میراث فرهنگی، صنایع دستی و گردشگری، معاون صنایع دستی و هنرهای سنتی کشور، هنرمند پیشکسوت کشورمان، رئیس فراکسیون صنایع دستی مجلس شورای اسلامی سخنرانی خواهند داشت. در پایان این مراسم از فعالان، تشکل‌ها و تلاشگران عرصه صنایع دستی کشور با حضور معاون رئیس جمهور تقدیر می‌شود. مراسم گرامیداشت روزجهانی صنایع دستی به منظور اعتلای جایگاه فاخر و پراهمیت صنایع دستی همچنین ارج نهادن فعالان و هنروران این عرصه گرانقدر با شعار «صنایع دستی؛ اشتغال زا، هویت ساز، ارزآور»  در روز جهانی صنایع دستی ۲۰ خرداد ماه برگزار می‌شود.
فرهنگی/هنری,عصرخبر
ورزشی,هافبک بارسلونا به خاطر یک درگیری به پرداخت ۸۰۰ هزار یورو محکوم شد.
ورزشی,یوونتوس در آخرین بازی خود در فصل جاری رقابت‌های سری A با دو گل برابر سمپدوریا تن به شکست داد. به گزارش ایسنا، در ادامه هفته سی و هشتم و پایانی رقابت‌های سری A دو دیدار برگزار شد. ابتدا لاتزیو با نتیجه سه بر یک برابر مهمانش تورینو تن به شکست داد. و اما یوونتوس در شبی که آلگری را برای آخرین بار بعد از پنج سال روی نیمکت خود داشت با دو گل برابر سمپدوریا تن به شکست داد. یوونتوس پیش از این عنوان قهرمانی خود را قطعی کرده بود.
سیاسی,"""احساس قانونمندی به اندازه اصل قانونمندی مهم است. این گونه رفتارها «احساس قانونمندی» را برای اکثریت جامعه فرو می‌ریزد و هنجارشکنی در همه عرصه‌ها از اقتصاد تا سیاست عادی‌سازی می‌شود."" به گزارش عصر ایران به نقل از سایت دولت؛ علی ربیعی دستیار ارتباطات اجتماعی رئیس‌جمهوری و سخنگوی دولت در واکنش به توهین به رئیس جمهور در مراسم 22 بهمن در یادداشتی نوشت: در چند روز گذشته توهین به رئیس‌جمهوری مورد بحث و واکنش‌های زیادی در فضای سیاسی قرار گرفت. البته توهین به رئیس‌جمهوری که دست منتقدان و مخالفان در نقد آن گشاده است، مساله تازه‌ای نیست اما هم‌زمانی آن با ۲۲ بهمن و جهت دادن از شعارهای سنتی انقلاب به تقاضای مرگ برای رئیس‌جمهوری، به مساله ابعاد تازه‌ای بخشید. به رغم اینکه تعداد جمعیت شعاردهنده زیاد نبود و فقط در یک شهر رخ داد اما آن را به پدیده‌ای قابل بررسی تبدیل کرد. یکی از مسائل و مشکلات فضای سیاسی کشور ما به نوعی به ناقص بودن سامان سیاسی بازمی‌گردد. رقابت سیاسی در ایران امروز به دلیل فقدان قواعد مشخص و عدم شکل‌گیری احزاب شناسنامه‌دار به مرور تابع یارگیری خیابانی درخواهد آمد و در این راستا اهالی خیابان نمی‌توانند رفتار مدنی از خودشان بروز دهند لذا هرچه به انتخابات نزدیک می‌شویم این یارگیری تشدید شده و این گونه رفتارها شدت پیدا می‌کند. گروه‌هایی خاص وقتی بتوانند بیرون از رقابت سیاسی قاعده‌مند، کنش سیاسی به پشتوانه تبعیض سیاسی، یارگیری داشته باشند و بازی کنند، نیازی به حرکت با تعقل، ریشه‌دار و مقوم ثبات اجتماعی - سیاسی احساس نمی‌کنند و خردورزی و آینده‌نگری جای خود را به شعارهای مرگ در خیابان‌ها می‌دهد. توهین در تریبون‌های رسمی ساختار قدرت در گذشته به ندرت شنیده می‌شد اما در سال‌های اخیر و بخصوص در ماه‌های اخیر هر روز گوش جامعه شعارهایی از جنس آنچه در خیابان توسط تعدادی افراد معدود گفته شد را به کرات از تریبون‌های رسمی با الفاظ مختلف می‌شنود. این شعارها خیابانی شدن گفتمان‌هایی است که بعضا در سطح قدرت و برخی محافل سیاسی بارها شنیده و رسانه‌ای شده و حالا در عرصه عمومی مجال تکرار می‌یابد. واقعیت آن است که پروژه تخریب دولت با هدف کسب قدرت سیاسی به سرعت در حوزه عمومی به شکلی دیگر تجلی می‌یابد. طلب مرگ برای رئیس‌جمهوری پشت تریبون تا توهین آشکار به ایشان در برنامه صداوسیما همه «عادی‌انگاری اهانت» و «عادی‌انگاری نافرمانی از دستور مقام معظم رهبری» را دنبال می‌کنند و عجیب نیست که همین ادبیات از سطح رسمی به عمومی تسری پیدا کرده است. این هم خوش‌خیالی است که عده‌ای تصور می‌کنند جامعه به طور عمومی، از سخنان و توهین‌های این افراد استقبال کرده و اینان در نزد عموم از تسری مصون خواهند ماند. اتفاقا در شرایط فعلی با ذهن‌های خسته از رنج تحریم و کرونا و فشارهای اقتصادی، شعارها به نحو شدیدتری به سمت خود آن‌ها بازمی‌گردند. هنگام نوشتن این یادداشت، در نگاهی تاریخی به خودسری‌های سیاسی، مروری بر تاریخچه توهین و تخریب‌های ضدخرد داشتم. شعار علیه بزرگان انقلاب توسط گروه‌های به ظاهر ضد امپریالیستی و هدف گرفتن ایشان به نام مبارزه با امپریالیسم در اوایل انقلاب به جایی رسید که به مرحوم آیت‌الله محمد یزدی هم در آستانه یکی از انتخابات اجازه ندادند در مهدیه تهران سخنرانی کند و کار به جایی رسید که پرتاب مهر و لنگه کفش علیه رئیس مجلس سابق در یکی از مساجد قم و ماجراهایی در حرم امام و جماران، در تاریخ خودسری و توهین ثبت شد. چنانچه از این نوع ماجراها درس‌آموزی نشود و فضای سیاسی به نحوی سامان درست ضدخودسری نیابد، تجربه تاریخی نشان می‌دهد این رفتار بازتولید شده و روزی گریبان شادکامان این گونه روندها را نیز خواهد گرفت. این نوع رفتارها به مانند بومرنگ به سمت تولیدکنندگان آگاه یا ناآگاه با سرعت و شتاب بیشتری برخواهد گشت و البته باز هم تجربه تاریخی نشان می‌دهد خودسری می‌تواند از توهین و نفرت‌پراکنی فراتر رفته و جای خود را به شیوه‌های خشونت‌بار دیگری هم بدهد. ماجرای ترور حجاریان و قتل‌های زنجیره‌ای شاهدی بر این مدعاست. اینکه تعدادی از افراد که برای جشن پیروزی انقلاب به خیابان‌ها آمده‌اند حاضر می‌شوند، در کمال آرامش و امنیت، به جای بزرگ داشتن شعارهای اصیل انقلاب نظیر استقلال، آزادی و جمهوری اسلامی، علیه رئیس‌جمهوری به عنوان نماد جمهوریت و اراده مردم شعار بدهند حائز اهمیت است. این امر اولا به طور ریشه‌ای ناشی از یک نوع رقابت سیاسی نابسامان در ساختار سیاسی کشور بوده که یک جریان سیاسی با ایدئولوژیک کردن شعارهای خود برای کسب قدرت، به طور مدام طرف مقابل را به خیانت به اسلام، انقلاب و... محکوم کرده و با نوعی منزه‌انگاری خود از ابزار اسلام و انقلاب برای رقابت سیاسی جهت کسب قدرت، بهره‌برداری مدام کرده و می‌کند. اینان آنچنان از شعارهای انقلابی و دینی برای مقاصد خود مصرف کرده‌اند و خطر آنجاست که در ادامه می‌تواند آن‌ها را تهی ساخته‌ و از کارکرد بیاندازد. این جریان طی سه سال جنگ اقتصادی علیه ملت ایران با انکار اثر تحریم و زدن سند تمامی مشکلات به نام دولت، سعی در ایجاد فضای روانی مساعد به زیان دولت و جریان مقابل خود کرد. بخشی از حرکت‌های خیابانی در سال‌های اخیر و اینگونه شعار دادن‌ها را باید‌ در این روند تبیین کرد. وقتی یک جریان، برای رسیدن به اهداف کوتاه‌مدت سیاسی حاضر نمی‌شود کلمه‌ای از تحریم، جنگ اقتصادی و آثار زیانبارش بر معیشت مردم سخن بگوید و جنایات ترامپ را با کوته‌بینی سیاسی لاپوشانی کرده و بی‌انصافانه، همه رنج مردم را به نام دولت سند می‌زند، در مراسم ۲۲ بهمن طرفداران آن‌ها در امتداد همان خط، حتی حاضر نمی‌شوند «شعارهای سنتی» انقلاب را تکرار کنند و رئیس دولت را هدف قرار می‌دهند. این همان «تحریف تاریخ» است. نتیجه آن «دشمن‌انگاری» سربازان خط مقدم جنگ اقتصادی (دولت) و «عادی‌انگاری» اصل جنگ اقتصادی رخ داده از سوی بانیان (دولت آمریکا) است. این روزها بعضا سخن از تعقیب شعاردهندگان و برخورد قانونی با آن‌ها شنیده می‌شود. اولا من معتقدم اساسا مساله ما تعدادی افراد خاص نیستند. ثانیا بحث تعقیب قانونی نباید موجب غفلت از مباحث اساسی همچون اصلاح سامان سیاسی شود. این شعاردهندگان نیستند که باید به آنها رسیدگی شود بلکه این بی‌سامانی سیاسی است که باید درمان شود. باید سامان سیاسی را به سمتی برد که همه احساس کنند در چارچوب قانون باید عمل کنند و هیچ جریانی فراتر از قانون نیست. احساس قانونمندی به اندازه اصل قانونمندی مهم است. این گونه رفتارها «احساس قانونمندی» را برای اکثریت جامعه فرو می‌ریزد و هنجارشکنی در همه عرصه‌ها از اقتصاد تا سیاست عادی‌سازی می‌شود. تخریب و حرکت بی‌قاعده و بی‌عقوبت مساله اساسی است. افراد وقتی احساس می‌کنند بیرون از بازی سیاسی قانون‌مند می‌توانند هر حرکتی انجام دهند نیاز به رفتار داخل چارچوب قانونی نخواهند داشت. همه کسانی که داعیه کسب قدرت و سودای در قدرت قرار گرفتن در سر می‌پرورانند، اگر خود را کارآمد می‌پندارند بهتر است بدانند حل مسأله کردن و توانمند بودن فقط در یک سامان سیاسی قاعده‌مند، مبتنی بر احساس قانونمندی در میان اکثریت جامعه، و با سرمایه و اعتماد اجتماعی امکان‌پذیر است. این گونه رفتارها آفتی برای سامانمندی سیاسی و اعتماد اجتماعی است. به فرض که حامیان و طراحان چنین اقداماتی در مصدر قدرت قرار گرفته و دولت را در اختیار بگیرند. جامعه بی‌سامان سیاسی و ذهنیت فروریخته و تهی‌شده از احساس قانونمندی، اجازه حل هیچ مسأله‌ای نمی‌دهد. سامان‌مندی سیاسی و حس قانون‌مندی، کالای عمومی است، برای همه هست یا برای هیچ کس نیست."
سلامت,رئیس اداره سلامت و تندرستی اداره کل آموزش و پرورش استان کرمانشاه از خانواده‌ها خواست ذائقه کودکان را به چیپس و پفک عادت ندهند. شیرزاد احسان‌خواه در گفت و گو با خبرنگار ایسنا، با تاکید بر اینکه خوراکی‌هایی مثل چیپس و پفک با یک یا دو بار خوردن کودکان و نوجوانان را بیمار نمی‌کند، گفت: اگر تاکید می‌شود به کودکان و نوجوانان این نوع خوراکی‌ها را ندهیم به این دلیل است که ذائقه آنها به خوردن این خوراکیها که هیچ ارزش غذایی هم ندارند، عادت می‌کند. احسان‌خواه تاکید کرد: باید افراد را از سنین کودکی با غذاهای سالم آشنا کرده تا به خوردن غذاهای سالم ترغیب شوند. رئیس اداره سلامت و تندرستی اداره کل آموزش و پرورش استان کرمانشاه در ادامه خوراکی‌های نامناسب برای کودکان و نوجوانان را شامل انواع فست‌فودها عنوان کرد و افزود: چیپس و پفک، اسنک‌ها و لواشک هایی که آرم بهداشتی ندارند هم خوراکی‌های سالمی نیستند و مصرف آنها به هیچ عنوان به کودکان و نوجوانان توصیه نمی‌شود. احسان‌خواه از شیر، مغزها، خرما، توت، کشمش، کشک و... به عنوان خوراکی‌های سالم یاد کرد و افزود: تاکید می شود کودکان و نوجوانان حتما در طول روز میان وعده های سالم استفاده کنند. وی از لقمه‌های خانگی به عنوان بهترین میان‌وعده‌ها برای کودکان و نوجوانان یاد کرد و افزود: کودکان و نوجوانان در سن رشد بوده و نیاز به خوردن میان وعده دارند. احسان‌خواه ادامه داد: کودکان و نوجوانان تقریبا نیمی از روز خود را در مدارس گذرانده و با توجه به اینکه اگر میان وعده نخورند گرسنه می شوند و قدرت یادگیری آنها پایین می‌آید، باید حتما میان‌وعده‌های سالم در برنامه روزانه آنها گنجانده شود.
فناوری,شرکت یاهو اپلیکیشنی موبایلی برای سرویس پرسش و پاسخ خود ارائه داد. به گزارش ایسنا به نقل از تک‌کرانچ، یاهو یک برنامه بومی تلفن همراه برای سرویس پرسش و پاسخ خود (Yahoo Answers) ارائه داد که یکی از بزرگترین وب‌سایت‌های پرسش و پاسخ است که بیش از ۳.۱ میلیون بازدیدکننده ماهیانه آمریکایی دارد. این برنامه که پیش از این با نام متفاوتی (Yahoo Hive) مورد آزمایش قرار گرفته بود، حالا به یاهو انسرز (Yahoo Answers) تغییر نام داده است و یاهو در حال حاضر مانند نسخه وب به شما اجازه مشاهده، پرسش، پاسخ و پیگیری سوالات مطرح‌شده توسط جامعه آنلاین را می‌دهد. برنامه Yahoo Hive درواقع پیشروی حرکت سرویس پرسش و پاسخ یاهو به گوشی‌های همراه بود. یاهو به عنوان بخشی از استراتژی بر روی گوشی‌ها، بر راه‌اندازی و ارتقا برنامه‌های بومی در ارتباط با بسیاری از ویژگی‌های آنلاین از جمله اخبار، آب و هوا، جستجو، مسنجر، ورزشی، مسابقات ویدیویی و امور مالی متمرکز شده است. تلفن همراه یک بخش کلیدی از طرح ماریسا مایر -مدیرعامل یاهو- برای دادن انرژی دوباره‌ای به این شرکت بوده که در کنار طرح‌های دیگر از جمله تمرکز بر ویدیو، تبلیغات بومی و رسانه‌های اجتماعی بوده است. این برنامه، اپلیکیشن ساده‌ای برای استفاده از این سرویس در گوشی‌های هوشمند است و همچنین چند ارتقا به نسبت نسخه وب دارد، مانند توانایی برای آپلود عکس، پاسخ با شکلک، دکمه‌ای برای تشکر و همچنین جستجو در وب برای یافتن منابعی که شامل پاسخ های داده‌شده هستند. البته Yahoo Answers در حال حاضر تنها برای iOS موجود است و با توجه به اینکه یاهو هنوز راه‌اندازی این برنامه را به صورت رسمی اعلام نکرده است، کاربران علاقه‌مند برای دریافت آن ابتدا باید درخواستی برای یک کد دعوت با ارسال یک پیام به آدرس ایمیل (yan-invites@yahoo-inc.com) بدهند.
ورزشی,تمرین روز پنجشنبه پرسپولیس در حالی انجام شد که سیدجلال حسینی به تمرینات گروهی بازگشت و کریم باقری با شوت‌های دیدنی خود یاد دوران بازیگری‌اش را زنده کرد. سرخپوشان پایتخت بعد از یک روز استراحت امروز به تمرینات بازگشتند و تمرین بانشاطی را زیر نظر کادر فنی پشت سر گذاشتند. پیش از شروع تمرین، کادر فنی در بازی گل‌کوچک مقابل هم قرار گرفتند که تیم کریم باقری پیروز شد. در این بازی باقری با چند شوت دیدنی یاد دوران جوانی خود را زنده کرد. داود فنایی امروز تمرینات ویژه‌ای برای دروازه‌بان‌ها در نظر گرفته بود و آمادگی آنها را در چند آیتم سنجید. تمرین با صحبت‌های یحیی گل‌محمدی برای بازیکنان شروع شد و سپس سرخپوشان زیر نظر بدنساز تیم کارهای هوازی و کششی را انجام دادند. پاسکاری تحت فشار بخش بعدی تمرین بود که در دو گروه انجام شد. فوتبال هدفمند در قالب دو تیم زرد و قرمز نیز بخش بعدی تمرین بود که سرمربی تیم با حضور در میانه میدان و قطع کردن بازی، دستورات تاکتیکی را به بازیکنان گوشزد می‌کرد. امروز سیدجلال حسینی با تشخیص کادر پزشکی، به تمرینات گروهی بازگشت و امیر روستایی اختصاصی تمرین کرد.
حوادث,بخشدار دهدز از توابع ایذه گفت: جوانی که به همراه خانواده به قصد تفریح به حوالی دریاچه کارون سه رفته بود غرق شد. محسن البرزی پنجشنبه در گفت‌وگو با خبرنگار ایرنا اظهار داشت: این حادثه در نزدیکی اسکله رکعت و هنگامی اتفاق افتاد که این جوان در حال راه رفتن در کناره‌های دریاچه بود. وی افزود: به گفته شاهدان عینی، ناگهان زیر پای این جوان خالی شده و متأسفانه در دریاچه سد کارون سه غرق شد. بخشدار دهدز با بیان اینکه تاکنون تلاش‌ها برای یافتن جسد این جوان بی نتیجه بوده‌است ادامه داد: غواصان در حال تجسس دریاچه کارون سه برای یافتن وی هستند. البرزی ضمن هشدار به کسانی که به حاشیه رودخانه کارون و دریاچه کارون سه می‌روند ادامه داد: متاسفانه سالیانه چندین نفر به دلیل غرق شدگی جان خود را از دست می‌دهند و این امر موجب نگرانی است، کسانی که به فنون شنا آشنا نیستند از نزدیک شدن به آب‌های روان پرهیز کنند. اردیبهشت امسال نیز یک نوجوان ۱۶ ساله در رودخانه فصلی جلوگیر مرغا جان خود را از دست داده بود.
فرهنگی/هنری,در حالیکه تهیه‌کننده‌ سریال «شهرزاد» اعلام کرده که این سریال قرار است از سایت نت‌فلیکس و سایت لوتوس‌پلی پخش شود، اما رئیس انجمن صنفی VOD و IPTV این کار را قانونی نمی‌داند. به گزارش ایرنا، محمد صراف، رئیس انجمن صنفی VOD و IPTV به خبر منتشر شده درباره‌ پخش سریال «شهرزاد» واکنش نشان داده و گفته است که خبر عرضه‌ سریال شهرزاد در نت‌فلیکس تأیید نشده است، ضمن اینکه نت‌فلیکس در ایران فیلتر است. وی همچنین درباره‌ مجوز نداشتن سایت لوتوس‌پلی گفته است: سایت لوتوس‌پلی نیز مجوز قانونی VOD یا IPTV را از سازمان صدا و سیما و مؤسسه‌ رسانه‌های تصویری وزارت فرهنگ و ارشاد اسلامی ندارد بنابراین اگر سریال شهرزاد از این سایت یا هر سایتی غیر از سامانه‌های دارای مجوز VOD و IPTV منتشر شود، غیرقانونی است و در مذاکراتی که با نهادهای ذی‌ربط داشته‌ایم اقدامات قانونی لازم، پیش‌بینی شده است. طبق گفته‌ رئیس انجمن صنفی VOD و IPTV، پیش از این، شرکت‌های VOD با تهیه‌کننده‌ سریال «شهرزاد» برای قرار دادن این سریال در سایت‌های قانونی مذاکره کردند اما به نتیجه‌ نرسیده‌اند. صراف توضیح داد: پیش از این صنف VOD و IPTV در نامه‌ای از تهیه‌کننده سریال شهرزاد درخواست کردند که وارد مذاکره شوند و برای انتشار این سریال در سامانه‌های قانونی ایران قرارداد منعقد شود. وی افزود: مذاکراتی هم از قبل با تهیه کننده سریال شهرزاد انجام شده که ظاهرا به نتیجه‌ نرسیده و قصد دارند روی لوتوس‌پلی که سایت خودشان است سریال را منتشر کنند که این کار خلاف قوانین و مجوزهای صادره است و مثل این است که کارگردانی برای اکران فیلمش در سینما به جای آنکه با دفاتر پخش‌کننده‌ سینمایی قرارداد ببندد، خودش سینما تاسیس کند! صراف درباره کمک‌هایی که شرکت‌های VOD در مسیر ارائه‌ فیلم‌ها در اختیار مخاطبان قرار می‌دهند، گفت: در ایران هم به تعدادی از سایت‌ها مجوز قانونی داده شده و این مجوزها طی مراحل سخت‌گیرانه‌ای اعطا شده است. وی یادآور شد: شرکت‌های VOD و IPTV دو سال است که مجوز گرفته‌اند و هزینه‌های سنگینی پرداخته‌اند تا مخاطب را به سمت خرید قانونی تشویق کنند. صراف اضافه کرد: این شرکت‌ها هزینه‌های مالیات و بیمه را می پردازند و علاوه بر کارآفرینی و اشتغال‌زایی، 15 تا 20 درصد از قاچاق محتوا در حوزه‌ فضای مجازی را نیز به خرید قانونی تبدیل کرده‌اند اما حالا که این بازار در حال شکل‌گیری است، ناگهان در خبر تأییدنشده‌ای می‌شنویم که محتوای سریالی مثل شهرزاد قرار است به شبکه‌ نت‌فلیکس برود و یا در سایتی که اصلا مجوز ندارد منتشر شود! به‌تازگی تهیه‌کنندگان سریال ها و فیلم های سینمایی، سایت‌هایی راه‌اندازی می‌کنند و سریال‌هایی که برای شبکه‌ نمایش خانگی تولید می‌کنند را در آن سایت‌ها قرار می‌دهند و صراف‌، این موضوع را معضلی می داند که در حوزه نشر آثار سینمای خانگی اتفاق افتاده است. به اعتقاد وی، همگان باید تابع قانون و متعهد به مجوزهای قانونی باشند زیرا اگر سریال به جای اینکه در سامانه‌ قانونی قرار بگیرد، در یک وب‌سایت غیرقانونی توزیع شود، شرکت‌هایی که با سرمایه‌گذاری سنگین، شبکه عرضه آثار سینمایی در فضای مجازی ایجاد کرده اند، متضرر خواهند شد. فصل دوم سریال شهرزاد قرار است از 29 خردادماه وارد شبکه نمایش خانگی شود.
سیاسی,روابط عمومی سازمان صداوسیما دقایقی قبل اعلام کرد، «دیوان داوری دعاوی ایران ـ آمریکا مستقر در لاهه هلند، دولت آمریکا را به استرداد اموال رسانه ملی یا پرداخت مابه‌ازای آن به ارزش تقریبی یک میلیون و ۳۰۰ هزار دلار محکوم کرده است؛ حکمی‌که قطعی است و به زودی اجرایی می‌شود.»
سیاسی,امام جمعه مشهد در خطبه‌های نماز جمعه این شهر گفته‌اند: «متأسفانه با تأثیر فرهنگ غرب زن و همسر در خانه همدیگر را با اسم کوچک صدا می‌زنند.» واقعا صدازدن نام همسر در خانه، تاثیر فرهنگ غرب است؟ تاجایی که به یاد دارم، پدربزرگ‌هایم اسم کوچک مادربزرگ‌هایم را صدا می‌کردند. تحت تاثیر هیچ فرهنگی هم نبودند جزء فرهنگ ایرانی. خیلی از آدم‌های مذهبی که می‌شناسم هم نام همسران‌شان را صدا می‌کنند و از هیچ صفتی مانند مادر بچه‌ها، منزل یا عیال استفاده نمی‌کنند. امام خمینی به عنوان رهبر انقلاب اسلامی در برخی از اشعار خود - که اگر از انتشار عمومی منع کرده بودند فرزندشان منتشر نمی کرد-  عروس‌شان ( خانم دکتر فاطمه طباطبایی) را با اسم کوچک خطاب قرار داده اند. تازه نام را شکسته‌اند:  فاطی که کنون فلسفه را می‏ خواند از فلسفه فاء و لام و سین می‏داند امید من آن است که با نور خدا خود را زحجاب فلسفه برهاند در خاطرات هاشمی رفسنجانی که از معماران اصلی انقلاب اسلامی است هم بارها نام «عفت مرعشی» را مشاهده می‌کنیم. به طور مثال او در خاطرات سال 60 نوشته است:« ساعت‌ دوازده‌ شب‌ به‌ مجلس‌ آمدم‌، اخبار را گرفتم‌ و خوابیدم‌. گفتند عفت‌ منتظر تلفن‌ من‌ است‌. بعدا معلوم‌ شد، از سرنوشت‌ محمود محی‌الدینی‌ که‌ عصر امروز با دیدن‌ منظره‌ ترور و شهادت‌ یک‌ کاسب‌ حزب‌اللهی‌ با افسر شهربانی‌ مشاجره‌ کرده‌ و پیدا نبوده‌، نگران‌ شده‌اند. به‌قم‌ رفته‌ بوده‌.» سال 60 هم که هاشمی رفسنجانی یک سوپرانقلابی بوده است و تحت تاثیر هیچ فرهنگی قرار نداشته است! اما در خاطراتش که هدفی جز انتشار آن نداشته است، از همسران و دخترانش نام می‌آورد. این مثال‌ها نشان می‌دهد که استفاده از نام کوچک همسر، تحت تاثیر فرهنگ غرب نیست و ریشه در فرهنگ ایرانی و اسلامی ما دارد. حرف‌های آیت‌الله، تنها و تنها باعث فاصله گرفتن بخشی از جامعه از آموزه‌های دینی می‌شود. مقام معظم رهبری بارها از جذب حداکثری، سخن گفته‌اند اما قطعا خطبه‌هایی مانند سخنان آیت‌الله علم‌الهدی کمکی به این جذب حداکثری نمی‌کند. اینکه هر اتفاقی در کشور را تحت تاثیر فرهنگ غرب نشان بدهیم، بیان قدرت ما نیست بلکه حکایت از ضعف ما دارد. اینکه غربی‌ها توانسته‌اند تاثیر فراوانی بر روی ساحت زندگی ما بگذارند.  واقعا مشکل کشور امروز ما این است که چرا زنان و مردان در خانه همدیگر را با نام کوچک صدا می‌کنند؟ قطعا مشکل کشور نیست اما خطبه‌های این چنین می‌تواند تبدیل به مشکل شود و حاشیه‌هایی اساسی را برای مردم ایجاد کند. مشکل اصلی و جدی امروز ایران، تورم و گرانی است. بحرانی که هم بر زندگی مردم تاثیر می‌گذارد و هم جای هنجارها و ناهنجاری‌ها را عوض می‌کند.
فرهنگی/هنری,"در این رویداد دکتر محمدرضا نوروزی طبیعت گرد و مروج علم، محسن پوررمضانی نویسنده کتاب فروش ادوارد براون، مرتضی اسلامی مدیرعامل انجمن یوزپلنگ ایرانی و امیر شاهچراغیان عکاس نجومی به سخنرانی برای مدعوین می پردازند. گفتنی است در این رویداد موضوعاتی با سر فصل های سفرنامه تتلی تمک یلدایی، پروتاریاها در سرزمین تزارها، چرایی تاسیس انجمن یوزپلنگ ایرانی، سفرهای یک عکاس نجومی به بحث گذاشته می شوند. نخستین نشست باشگاه سفرنامه گویی و گردشگری اتراق روز جمعه (29 بهمن ماه 1395) 
در کافه سیم به آدرس بلوار کشاورز، تقاطع خیابان عبدالله زاده، انتـــهای 
مجتمع تجاری سامان، پلاک8 برگزار می شود. ضمنا علاقه مندان می توانند برای حضور در این رویداد با مراجعه به سایت otraq.com برای ثبت نام اقدام کنند."
فناوری,میراژ اف ۱ جنگنده‌ای چند منظوره است که قابلیت حمل طیف متنوعی از تسلیحات را دارد. به گزارش تسنیم، از جمله جنگنده‌های در اختیار نیروی هوایی ارتش جمهوری اسلامی ایران، جنگنده میراژ F-1 است. میراژ F-1 جنگنده‌ای چند منظوره و ساخت شرکت داسو کشور فرانسه است که قابلیت حمل طیف متنوعی از تسلیحات را دارد و می‌تواند در انواع ماموریت‌های زمینی و دریایی شرکت کند. در ادامه تصاویری از مانور این جنگنده را ببینید:
ورزشی,فوق ستاره بارسلونا امشب برای یکصدو سی‌و‌یکمین بار در لیگ قهرمانان اروپا به میدان می‌رود و دومین بازیکن باسابقه آبی‌اناری‌ها لقب گرفت. به گزارش خبرگزاری فارس، تیم‌های فوتبال بارسلونا و لیون از دور برگشت مرحله یک‌هشتم نهایی لیگ قهرمانان اروپا در نیوکمپ و از ساعت 23:30 به مصاف هم خواهند رفت. دیدار رفت دو تیم با تساوی بدون گل به پایان رسید. در این دیدار لیونل مسی در ترکیب ثابت بارسا حضور دارد و به رکورد 131 بازی در لیگ قهرمانان اروپا رسیده است. بر این اساس مسی دومین بازیکن رکورددار لیگ قهرمانان اروپا در ترکیب بارسا شد و از رکورد اینیستا عبور کرد. چند روز پیش هم مسی موفق شد در رقابت‌های لالیگا هم اینیستا را پشت سر بگذارد و دومین بازیکن باسابقه بارسا در لالیگا شد. رکوردداران بازی برای بارسلونا در لیگ قهرمانان اروپا ژاوی (151) بازی مسی (131) بازی اینیستا (130) بازی
فرهنگی/هنری,فقیهه سلطانی، بازیگر فیلم‌هایی چون «عینک دودی»،‌ «صورتی» و «جداافتاده» مهمان برنامه «دورهمی» شد. به گزارش میزان، مجموعه تلویزیونی «دورهمی» به کارگردانی مهران مدیری ساعت ۲۳ امشب (پنجشنبه ۲۵ آذر) میزبان فقیهه سلطانی بازیگر تئا‌تر و تلویزیون و نیما مسیحا خواننده پاپ خواهد بود. مدیری در این برنامه که از شبکه نسیم پخش می‌شود، با این دو هنرمند درباره موضوعات مختلف به گفت‌و‌گو پرداخته است. براساس اعلام گروه تولید این برنامه، دورهمی از این پس پنجشنبه و جمعه شب‌ها پخش خواهد شد
سیاسی,رئیس قوه قضائیه گفت:​پیگیری ترور ناجوانمردانه شهید سلیمانی و ابومهدی المهندس و همراهانش از موضوع‌های سفر به عراق است. به گزارش خبرگزاری صدا و سیما، حجت الاسلام و المسلمین سید ابراهیم رئیسی قبل از سفر به عراق افزود: این سفر به دعوت رئیس شورای عالی دستگاه قضایی عراق صورت می‌گیرد و در این سفر مسئله زندانیان عراقی در ایران و برخی از افرادی که از عراق در ایران زندانی هستند و همچنین شرایطی که ایرانیان در عراق دارند، پیگیری خواهد شد و به صورت مدون تفاهم نامه‌ای بین دو کشور ایران و عراق در این خصوص امضا خواهد شد. وی گفت: امیدواریم این تفاهم نامه به تسهیل روابط بین دو کشور بینجامد. حجت الاسلام و المسلمین رئیسی افزود: همچنین در این سفر با مسئولان عراقی ملاقاتی خواهیم داشت تا مناسبات با ایران و عراق بهتر از گذشته شکل بگیرد. رئیس قوه قضائیه گفت: همچنین در این سفر پیگیری مسئله ترور ناجوانمردانه شهید حاج قاسم سلیمانی، ابومهدی المهندس و تیم‌های همراهش ان توسط آمریکا در دستور کار ما خواهد بود و خوشبختانه دستگاه قضایی عراق این موضوع را دنبال کرده و حکم جلب ترامپ رئیس جمهور قبلی آمریکا را صادر کرده است و این جای تقدیر دارد و امیدواریم با پیگیری پرونده ترور حاج قاسم سلیمانی این موضوع در عراق دنبال شود. رئیس قوه قضاییه تهران را به مقصد بغداد ترک کرد رئیس قوه قضاییه در صدر یک هیئت بلندپایه قضایی تهران را به مقصد بغداد ترک کرد. حجت الاسلام و المسلمین سید ابراهیم رئیسی به دعوت رسمی فائق زیدان، رئیس شورای عالی قضایی عراق، در صدر یک هیئت عالی رتبه قضایی به بغداد سفر کرد. امضای چند یادداشت تفاهم بین دو کشور در چارچوب همکاری قضایی و حقوقی از اهداف این سفر است. در حاشیه این سفر، یادداشت تفام‌هایی با وزارت دادگستری، هیئت شفافیت و کمیساریای عالی حقوق بشر عراق منعقد خواهد شد. آقای فائق زیدان، رئیس شورای عالی قضایی عراق در سفر سال گذشته خود به تهران از حجت الاسلام والمسلمین رییسی برای سفر به بغداد دعوت کرده بود که این دعوت در تماس تلفنی اخیر رئیس شورای عالی قضایی عراق دوباره مطرح شد و زمان پیشنهادی کشور میزبان، مورد قبول قرار گرفت.
حوادث,سخنگوی سازمان آتش‌نشانی از مهار حریق در یک مرکز درمانی خبر داد. جلال ملکی (سخنگوی سازمان آتش‌نشانی شهرداری تهران) در گفت‌وگو با ایلنا درباره جزییات این حادثه گفت: در ساعت ۰۵:۱۹ صبح امروز یک مورد آتش‌سوزی در یک مرکز درمانی واقع در خیابان جلال‌آل‌احمد نرسیده به خیابان کارگر شمالی به سامانه ۱۲۵ سازمان آتش‌نشانی شهرداری تهران اطلاع داده می‌شود. وی با بیان اینکه بلافاصله سه ایستگاه به همراه نردبان هیدرولیکی و خودروهای پشتیبانی به محل حادثه اعزام می‌شوند، ادامه داد: آتش‌نشانان در مدت زمان کمتر از ۳.۵ به محل حادثه می‌رسند. محل حادثه در داخل این بیمارستان و در طبقه دوم و در بین دو بخش درمانی یک اتاقک ۶ الی ۷ متری بود و در آن وسایل کپی و مانند آن قرار داشت. سخنگوی سازمان آتش‌نشانی شهرداری تهران خاطرنشان کرد: آتش‌سوزی از این اتاقک شروع شده و به بخشی از سقف‌های کاذب هم سرایت کرده و در حال گسترش بود. ملکی با بیان اینکه پیش از رسیدن آتش‌نشانان پرسنل حفاظت بیمارستان با وسایل خاموش کننده اقدامات خود را آغاز کرده بودند، تصریح کرد: آتش‌نشانان بلافاصله عملیات را شروع کرده و به سرعت آتش‌ خاموش شده و از سرایت و گسترش آتش به بخش‌های دیگر جلوگیری شد. مقداری دود نیز در همان راهروی محل حادثه تجمع کرده بود که آتش‌نشانان دود حاصل را با دستگاه تخلیه دود خارج شد. وی تاکید کرد: خوشبختانه برای هیچ یک از بیماران این مرکز درمانی مشکلی ایجاد نشده بود و فقط چند نفری که در همین راهرو بودند و برای پیشگیری از وقوع هر نوع حادثه‌ای به محل امن و فضای بیرون بیمارستان منتقل شدند. سخنگوی سازمان آتش‌نشانی با تاکید بر اینکه بیمارستان در حال حاضر مشغول خدمت رسانی به بیماران است و هیچ مشکلی برای هیچ یک از بیماران و پرسنل بیمارستان ایجاد نشده، یادآور شد: نیروها در حال حاضر در حال مراجعه به ایستگاه‌های خود هستند و عملیات به پایان رسیده است. 	 ---------------------------------
ورزشی,جلسه هیأت مدیره باشگاه استقلال برگزار شد. به گزارش سایت رسمی باشگاه استقلال، جلسه هیأت مدیره استقلال امروز (پنج‌شنبه) ساعت ۱۸ با حضور تمامی اعضا برگزار شد. در این جلسه بودجه فصل آتی باشگاه مطرح و همچنین نحوه تأمین و تحقق منابع بودجه مورد بحث و بررسی مفصل اعضای هیأت مدیره قرار گرفت و مقرر شد در جلسه بعدی تصمیم نهایی در خصوص منابع و مصارف بودجه گرفته شود. در این جلسه، امیرحسین فتحی، مدیرعامل باشگاه استقلال گزارشی مفصل از وضعیت مذاکره با گزینه‌های سرمربی‌گری مورد نظر را به اعضا ارائه کرد و مقرر شد تا کماکان این مذاکرات تا حصول نتیجه نهایی زیر نظر مدیرعامل استقلال ادامه پیدا کرده و به زودی وضعیت نیمکت تیم استقلال مشخص شود. از دیگر موارد مطرح شده در این جلسه، بحث مربوط به تمدید قرارداد بازیکنان و خرید بازیکنان جدید بود که مدیرعامل گزارشی در این خصوص به اعضای هیأت مدیره ارائه داد.
فناوری,"محققان امنیتی هشدار دادند تبهکاران سایبری از مدیاپلیر محبوب VLC برای توزیع بدافزار و جاسوسی از سازمان های دولتی استفاده می‌کنند. به گزارش ایسنا، وب سایت ""بلیپینگ کامپیوتر"" گزارش کرده است گروه تبهکار سایبری معروف به سیکادا سازمان های دولتی، حقوقی و بخش سازمان های غیردولتی و مذهبی را هدف قرار داده است. این سازمان ها بیشتر در آمریکا، کانادا، هنگ کنگ، ترکیه، اسرائیل، هند، مونته نگرو و ایتالیا واقع هستند. با توجه به این که ژاپن معمولا محل اصلی فعالیت سیکادا بوده است، محققان از این که این گروه دامنه فعالیتش را توسعه داده است، متعجب هستند. به نظر می رسد سیکادا صنایع مختلفی را هدف حمله قرار می دهد. این گروه معمولا به سراغ شرکت های فعال در زمینه سلامت، دفاعی، فاینانس، دریانوردی، بیوتکنولوژی و انرژی می رود. بدافزار مورد استفاده در راستای جدیدترین دور حملات، نام ندارد اما توسط محققان شرکت سیمانتک شناسایی شده است. ظاهرا این گروه که به نظر می‌رسد ریشه چینی دارد، از یک آسیب پذیری سرور اکسچنج مایکروسافت برای دسترسی اولیه استفاده می کند. این عملیات مخرب از اواسط سال ۲۰۲۱ آغاز شده و ممکن است همچنان ادامه داشته باشد. بر اساس گزارش وب سایت تِک رادار، بریجید او گورمان از شرکت سیمانتک گفت: هکرها از یک نسخه پاک مدیا پلیر VLC که حاوی فایل مخرب DLL است، استفاده می‌کنند. علاوه بر این بدافزار، سیکادا از یک سرور WinVNC برای کنترل از راه دور و بک دور ""سودامستر"" استفاده می‌کند."
فرهنگی/هنری,تصویربرداری سریال «شهرزاد۲» این روزها همچنان ادامه دارد و همه بازیگران مشغول کار هستند. به گزارش مهر، ضبط و تولید این سریال به صورت روزکار است و کار تصویربرداری از صبح تا عصر ادامه دارد. تصویربرداری در منزل بزرگ آقا انجام می شود و گروه سازنده «شهرزاد» تا حدود ۱۰ روز دیگر لوکیشن خود را تغییر می دهند. فصل اول سریال «شهرزاد» به کارگردانی حسن فتحی و سرمایه گذاری مشترک سیدمحمدهادی رضوی و محمد امامی سال گذشته در شبکه نمایش خانگی تولید شد و مخاطبان بسیاری پیدا کرد.
سلامت,"رئیس مرکز تحقیقات پیشگیری و کنترل دخانیات دانشگاه علوم پزشکی شهید بهشتی با اشاره به مصرف دخانیات به عنوان اولین علت قابل پیشگیری از مرگ و میر در دنیا، گفت: با مصرف دخانیات حدود ۴ هزار ماده سمی وارد بدن شده و تمامی ارگان‌های بدن دچار بیماری می‌شوند. غلامرضا حیدری همزمان با هفته جهانی بدون دخانیات در گفت‌وگو با ایسنا، اظهار کرد: امسال شعار روز جهانی بدون دخانیات از سوی سازمان بهداشت جهانی با عنوان ""دخانیات و تأثیر آن بر بیماری‌های ریوی"" نامگذاری شده، بنابراین باید برنامه‌ریزی‌ها، اطلاع رسانی و آگاه سازی عموم جامعه در مورد بیماری‌های ریوی و تأثیر دخانیات بر سلامت افراد اجرا شود. وی با بیان اینکه عامل بروز ۷۵ درصد بیماری‌های ریوی استنشاق دود دخانیات است، تصریح کرد: متأسفانه علاوه بر خود مصرف کننده دخانیات، اطرافیان وی نیز در معرض آسیب‌های شدید ریوی قرار دارند. تحقیقات جدید ثابت کرده، مصرف دخانیات خارج از محیط خانه نیز به واسطه باقی ماندن دود دخانیات بر روی پوست و لباس فرد مصرف کننده به اطرافیان وی به خصوص خردسالان آسیب وارد کرده و آنان را در معرض بیماری‌های ریوی قرار می‌دهد. رئیس مرکز تحقیقات پیشگیری و کنترل دخانیات با اشاره به آمار مصرف دخانیات در کشور، عنوان کرد: بر اساس مطالعات صورت گرفته حدود ۱۲ درصد کل جامعه مصرف سیگار دارند که اگر آمار مصرف قلیان را نیز اضافه کنیم، این عدد به حدود ۲۰ درصد افزایش پیدا می‌کند. وی با بیان اینکه آمار مصرف سیگار در خانم‌ها و آقایان متفاوت است، ادامه داد: حدود ۲۰ درصد آقایان و حدود ۲ تا ۳ درصد خانم‌ها مصرف سیگار روزانه دارد که در کل عددی حدود ۱۲ یا ۱۱ درصد افراد بالای ۱۵ سال جامعه را تشکیل می‌دهد. حیدری با اشاره به آمار بالای مصرف قلیان در خانم‌ها و آقایان، اظهار کرد: حدود ۳۰ درصد خانم‌ها و حدود ۳۵ درصد آقایان مصرف قلیان دارند که این عدد می‌تواند به واسطه بیماری زایی سنگین‌تر مصرف قلیان در زمینه مشکلات ریوی بسیار چشمگیر و مهم باشد و در نتیجه اجرای برنامه‌های کنترل دخانیات باید هر دو این پدیده‌ها یعنی سیگار و قلیان را تحت تأثیر قرار دهد تا بتوان شرایط بهتری در جامعه ایجاد کرد. وی همچنین به آمار مصرف دخانیات در بین دانشجویان اشاره و تصریح کرد: آمار مصرف دخانیات در قشر تحصیل‌کرده تفاوتی با عموم جامعه ندارد، البته دانشجویان به واسطه جوانی، در پیک مصرف دخانیات قرار دارند و افزایش آمار مصرف دخانیات در این قشر ارتباطی با دانشجو بودن ندارد. با این حال آگاهی‌هایی که از طریق علم آموزی به این قشر داده می‌شود نیز نتوانسته باعث کاهش این آمار شود. وی با اشاره به رسالت مرکز تحقیقات پیشگیری و کنترل دخانیات، گفت: مرکز تحقیقات کنترل دخانیات دانشگاه علوم پزشکی شهید بهشتی با اجرای برنامه‌های پژوهشی، تولید آمار و مستندات و ارسال آن به وزارت بهداشت یا ستاد کشوری کنترل دخانیات، اطلاعات لازم برای برنامه ریزی و تصمیم گیری را در اختیار مجریان برنامه‌های کنترل دخانیات یا متولیان اصلی آن در وزارت بهداشت قرار می‌دهد. حیدری با اشاره به جمع‌آوری آمار و اطلاعات مرتبط با مصرف دخانیات در کشور توسط این مرکز تحقیقاتی، تصریح کرد: با جمع‌آوری و آنالیز اطلاعات مربوط به اجرای قانون کاهش مصرف دخانیات، شیوع مصرف دخانیات و خدمات ارائه شده در مورد ترک دخانیات، می‌توان برنامه‌های مناسب‌تری برای ترک دخانیات به صورت فردی، گروهی یا اینترنتی و تلفنی ارائه کرد. وی همچنین در رابطه با سرانجام اجرای قانون جامع کاهش مصرف دخانیات در کشور، عنوان کرد: در حالی که بیش از یک دهه از تصویب قانون جامع کاهش دخانیات می‌گذرد، هنوز این قانون به صورت کامل در تمامی بندها اجرایی نشده و مجلس شورای اسلامی و ستاد کشوری کنترل دخانیات به عنوان ناظر و مجری باید در مورد نحوه اجرای بندهای مختلف این قانون دقت و اهتمام بیشتری به خرج دهند. رئیس مرکز تحقیقات پیشگیری و کنترل دخانیات با اشاره به نقایص اجرای قانون جامع کاهش مصرف دخانیات، اظهار کرد: به عنوان نمونه انتشار هشدارهای بهداشتی بر روی پاکت‌های سیگار به صورت کامل اجرا نشده، به عبارت دیگر این تصاویر آنگونه که باید تأثیرگذار و هشدار دهنده نیست و باید هر شش ماه یک بار به روش مؤثری تغییر کند تا مصرف کننده به آن عادت نکند، که متأسفانه این اصول رعایت نمی‌شود. حیدری در خاتمه با بیان اینکه مهم‌ترین راهکار کاهش مصرف دخانیات افزایش قیمت آن است، تصریح کرد: اینکه گفته می‌شود افزایش قیمت دخانیات باعث افزایش مصرف قاچاق می‌شود در دنیا ثابت شده نیست؛ در حالی که مطالعات تحقیقاتی در بسیاری از کشورها ثابت کرده که افزایش قیمت‌ها می‌تواند تا ۱۰ درصد باعث کاهش مصرف دخانیات در جامعه شود و این چیزی است که باید مورد توجه مسئولان قرار بگیرد."
سلامت,شاید دانستن این نکته که استفاده بیش از حد از اینترنت ممکن است چه بلاهایی برسر مغزتان بیاورد، باعث شود که کمتر از اینترنت کمک بگیرید! «نیکلاس کار» درباره کتابش با عنوان «کم عمق: چطور اینترنت مغز ما را تغییر می‌دهد» از تاثیر فرسایشی تکنولوژی بر توانایی تمرکزش می‌نویسد: «زمانی من یک شیرجه رو عمیق در دریای کلمات بودم، اما حالا با جت اسکی روی آن‌ها اسکی می‌کنم». روانشناسان هم از تاثیر عمیق این رخداد بر شیوه تفکر و مغز ما سخن می‌گویند. نخستین تاثیرش همان‌طور که نویسنده کتاب تحسین شده کم عمق می‌گوید بر توانایی تمرکز ما است. حالا زندگی ما و مغز ما چنان به تکنولوژی وابسته است که نمی‌توانیم برای چند لحظه مناسب فکر آن‌ها را مغزمان بیرون کنیم. محققان در تحقیقی دریافته‌اند، نسلی که در آستانه قرن بیست و یکم به سن و سال نوجوانی رسیده از سالمندان فراموش‌کارتر است. انتقال اطلاعات از ذهن خودآگاه به حافظه بلندمدت نیازمند فرآیند با همراهی زمان و تمرکز حواس است. ما درباره اطلاعات براساس اهمیتشان دوباره می‌اندیشیم و در مغزمان آن‌ها را می‌شنویم و آن را از طریق موضوعات مرتبط به یاد می‌آوریم. یک مطالعه که توسط دانشگاه کلمبیا انجام شده نشان می‌دهد، وقتی مردم فکر می‌کنند می‌توانند اطلاعات را از روی اینترنت به دست بیاورند، دیگر تمایلی برای به خاطر سپردن آن ندارند. اما این تاثیر تنها به اطلاعات ختم نمی‌شود و آن‌طور که مشخص شده تکنولوژی حتی مغز ما را هم تغییر می‌دهد. در حالی‌که به نظر می‌رسد جهان مجازی به ما کمک کرده تا تبدیل به موجوداتی چند وجهی و چند مسئولیتی شویم، اما این رخداد قیمت خودش را دارد. مثلا تحقیقات اخیر به وسیله MRI نشان داده مغز افرادی که زیاد به اینترنت سروکار دارند، شبیه مغز کسانی است که به مواد مخدر معتادند. مطالعه MRI نشان می‌دهد که چطور جستجوی اینترنتی سیستم شبکه عصبی مغز را درگیر می‌کند. عکس سمت چپ فعالیت مغز در هنگام خواندن کتاب را نشان می‌دهد و عکس سمت راست فعالیت مغزی فرد در حین جستجوی اینترنتی. فعالیت نخست اعصاب کمتری را به طور عمیق و فعالیت بعدی اعصاب بیشتری را به طور سطحی درگیر می‌کند. مطالعه نشان می‌دهد این رخداد باعث تغییر در ارتباطات عصبی مغز ما می‌شود. حتی یک مطالعه در سال ۲۰۱۱ نشان داد که گرفتن دسترسی اینترنت به برخی افراد باعث بروز مشکلات روحی و جسمی جدی در آن‌ها خواهد شد. مطالعه MRI روی مغز کاربران فیس‌بوک نشان می‌دهد مغز این افراد به طور غیر معمول به مسائل مربوط به دیگران اهمیت می‌دهد و نقاط مربوط در مغز آن‌ها از افراد معمولی فعال تراست. مطالعه کارازمایی بالینی این فراد نشان می‌دهد حس حسادت در این افراد بیشتر است که با مطالعه MRI همخوانی دارد. همچنین مطالعه‌ای که دانشگاه استنفورد انجام شد نشان می‌دهد مغز افرادی که به طور مستمر در جریان اطلاعات الکترونیکی هستند، در تمرکز و به خاطر آوردن دچار مشکل است. منبع: تسنیم
سلامت,"کلمه ای است که قطعا بارها در مفاهیم مرتبط با و سلامت شنیده اید و احتمالا درباره آن به جستجو و مطالعه نیز پرداخته اید. در ادامه این مطالب، نکات خواندنی ساده و خلاصه شده درباره ارائه شده است. با گروه سلامت عصر ایران همراه باشید:   از جمله مواد طبیعی است که در بدن ساخته و تنها 25 درصد آن از طریق مواد تامین می شود. 75 درصد باقی مانده نیز توسط ساخته شده و مجموعا نقش مهمی در حفظ غشای سلولی و ساخت هورمون ها ایفا می کند. کلسترول توسط کبد ساخته می شود و کبد نیز از آن برای تولید صفرا استفاده می کند که به هضم مواد غذایی کمک خواهد کرد. این ترکیب همچنین برای ساخت هورمون های خاص و تولید مورد نیاز است. تقریبا تمام بافت های بدن می توانند به تولید بپردازند، اما قسمت اعظم کلسترول توسط کبد و مقدار کمتری به وسیله روده ساخته می شود. در نتیجه این ماده به صورت طبیعی و بدون توجه به دریافت کلسترول از منابع غذایی در خون وجود دارد. زیرا کبد مقدار مشخصی کلسترول تولید می کند که برای ادامه زندگی ماده ای و ضروری محسوب می شود. بدن یک فرد بالغ در هر روز 0.5 تا 1 گرم کلسترول می سازد که بیشتر از مقداری است که از طریق غذا جذب بدن می شود. مابقی آن با مصرف مواد غذایی وارد بدن می شود. مثل مصرف غذاهای پر کلسترول (شامل تخم مرغ، کره، خامه، دل و جگر و قلوه) و همچنین غذاهای غنی از چربی های اشباع (شامل گوشت قرمز، کره، خامه، لبنیات پرچرب و روغن نباتی جامد). در گذشته تصور می شد که تنها غذاهای دارای کلسترول فراوان در افزایش کلسترول خون موثر هستند، اما امروزه ثابت شده مقدار چربی اشباع غذا بیشتر از خود کلسترول در افزایش کلسترول خون نقش دارد.  هرچند مقادیر حساب شده و کافی از کلسترول برای بدن ضروری است، اما سطوح افزایش یافته و یا حتی کاهش يافته از آن می تواند منجر به مشکلات سلامتی متعددی شود. اگر سطح کلسترول فرد بالا باشد، این وضعیت هیپرکلسترولمی(Hypercholesterolemia) نامیده می شود. در مقابل چنانچه سطح کلسترول خون پایین باشد، به آن هیپوکلسترولمی (Hypocholesterolemia) می گوییم. نخست مقدار کلسترول ساخته شده در بدن و دفع شده از آن. دوم کلسترول غذای مصرفی (تقریبا یک سوم کلسترول بدن از غذا به دست می آید). در بیشتر افراد، زمانی که کلسترول دریافتی از غذا زیاد باشد، مقدار تولید آن در بدن کاهش می یابد ولی این مکانیسم همیشه نمی تواند مقدار کلسترول خون را تنظیم کند. - کلسترول محلول در آب نیست، از این رو نمی تواند به خودی خود در خون جریان یابد. در نتیجه برای کمک به انتقال کلسترول، کبد لیپوپروتئین ها را تولید می کند. لیپوپروتئین ها ذراتی هستند که از چربی و پروتئین ساخته شده اند. این ذرات کلسترول و تری گلیسیرید را در جریان خون حمل می کنند. - دو شکل اصلی از لیپوپروتیئن ها، لیپوپروتئین با چگالی پایین (LDL) یا همان به اصطلاح کلسترول بد و لیپوپروتئین با چگالی بالا (HDL) یا همان کلسترول خوب هستند. بیشتر کلسترول موجود در خون (70 درصد آن) توسط LDL حمل می شود. LDL کلسترول را از کبد می گیرد و به بافت های بدن می برد. این نوع کلسترول به بافت های بدن خاصیت چسبندگی دشته و به راحتی به جدار داخلی دیواره ی رگ ها می چسبد و باعث باریک شدن و در نهایت انسداد مجرای داخلی رگ ها می شود. از این رو به کلسترول بد معروف است و افزایش آن در خون باعث افزایش خطر بیماری های قلبی عروقی می شود. کلسترول باقیمانده توسط HDL حمل می شود که باعث مصرف آن و کاهش خطر ابتلا به بیماری های قلبی می شود. HDL در کبد و روده‏ ها ساخته شده و قسمت اعظم آن پروتئین (50 درصد) و بخش کمتری از آن را کلسترول و تری ‏گلسیرید تشکیل می ‏دهد. عملکرد اصلی HDL انتقال کلسترول از بافت ‏ها و هدایت آن به سمت کبد است. این نوع کلسترول، کلسترول های LDL  موجود در طول دیواره رگ ها را یافته، به آن ها می چسبد، از جدار رگ ها پاکسازی و از باریک شدن و انسداد آنها جلوگیری می کند. به همین دلیل هم به کلسترول خوب معروف شده است. - به طور کلی کلسترول مفید در ها بیشتر از آقایان و در ورزشکاران بیشتر از افراد غیر ورزشکار است. در بیماران با کاهش HDL، معمولا افزایش مقاومت به انسولین دیده می ‏شود که ممکن است ناشی از عدم فعالیت فیزیکی و یا چاقی باشد. 
 
 
 - برخی عوامل نظیر فشار خون بالا، استعمال سیگار و یا برخی از بیماری ها از جمله دیابت بر شدت عوارض کلسترول موثر هستند. مثلا اگر فردی با کلسترول بالا و فشار خون سیگاری هم باشد، خطر بروز حملات قلبی چندین برابر افزایش خواهد یافت. غذاهای سرخ شده چربی های اشباع مانند روغن های حیوانی، روغن نباتی جامد و کره امعاء و احشاء حیوانی مانند دل، جگر، قلوه، سیرابی و مغز و میگو و گوشت های پر چرب غذاهای آماده مانند سوسیس، کالباس و پیتزا لبنیات پر چرب و دسرهای چرب انواع کلوچه، کیک، شیرینی مخصوصا شیرینی تر انواع سس های مایونز سالاد انواع شکلات، چیپس و پفک های حاوی روغن ترانس زرده تخم مرغ   در یک فرد سالم بدون سایر عوامل خطر قلبی عروقی، اگر سطح کلسترول تام خون (کلسترول کل) کمتر از 200 میلی گرم در دسی لیتر خون باشد رضایت بخش است. اما اگر کلسترول بین 200 تا 239 میلی گرم در دسی لیتر خون باشد شخص در مرز بالا رفتن کلسترول و خطر ابتلا به حمله قلبی قرار دارد. به همین نسبت زمانی که کلسترول بالاتر از 240 میلی گرم در دسی لیتر خون باشد، باید احتمال افزایش خطر حمله قلبی جدی گرفته شود و حتما سطح آن را به وسیله رژیم غذایی، دارو و یا هر دو روش کاهش داد. در فرد مبتلا به بیماری قلبی و یا دیابت شاخص اصلی LDL خواهد بود و باید زیر 100 باشد. در صورتی که سطح آن بالاتر از 100 قرار بگیرد، تغییر همزمان در سبک زندگی (رژیم غذایی و ورزش ) و دارو درمانی توصیه می شود. بررسی ارتباط میان بیماری ‏های قلبی عروقی و سکته مغزی با میزان HDL خون نشان داده است که اگر سطح آن بیشتر از 60 میلی ‏گرم در صد میلی ‏لیتر خون باشد، رابطه معکوس (کاهش بیماری) و اگر کمتر از 40 میلی ‏گرم در صد میلی  لیتر خون باشد با بیماری ‏های قلبی عروقی و سکته مغزی رابطه‏ مستقیم (افزایش بیماری) دارد. در افراد سالم و مونث بهتر است میزان HDL بیشتر از 50 میلی ‏گرم در صد میلی ‏لیتر خون و در جنس مذکر بالاتر از 45 باشد.   رژیم غذایی سرشار از فیبر می تواند باعث کاهش LDL شود. از آنجایی که اضافه وزن یکی از ریسک فاکتورهای ابتلا به کلسترول بالاست، غذاهای حاوی فیبر مانند میوه، سبزیجات، غلات کامل و حبوبات با کمک کردن به کاهش وزن در کنترل میزان کلسترول موثر هستند. توصیه می کند که 25-30 درصد از کالری روزانه خود را با مصرف روغن های گیاهی، مغزها و ماهی تامین کنید. در یک فرد سالم میزان مصرف چربی اشباع می تواند تنها 7 درصد از میزان کل کالری روزانه را شامل شود. به منظور کاهش کلسترول مصرف گوشت قرمز را محدود کرده و از مرغ، ماهی و بوقلمون استفاده کنید. مانند سالمون با افزایش میزان امگا 3 به کاهش سطح تری گلسیرید و افزایش کلسترول خوب (HDL) می انجامد. باعث کاهش کلسترول بد (LDL) و تری گلیسرید می شود. باعث بهبود میزان HDL می شود. 8) نه تنها به ریه آسیب می زند بلکه با کاهش میزان کلسترول خوب منجر به افزایش خطر سکته قلبی و مغزی نیز می شود. با ترک سیگار می توان میزان HDL را افزایش داد. باعث افزایش میزان HDL تا 6 درصد و کاهش میزان LDL تا 10 درصد می شود. تحقیقات حاکی از آن است که 40 دقیقه ورزش 3 تا 4 بار در هفته سبب کاهش میزان کلسترول خون می شود. گردآوری شده از وب فارسی"
فرهنگی/هنری,«سریال یاغی»، «توهین عنکبوت مقدس»، «سعید پورصمیمی» و... که در روزهای اخیر از حاشیه‌های فضای فرهنگی و هنری ایران بودند، حالا در کنار حوادثی چون متروپل آبادان، در فهرست بیشترین جست‌وجوهای گوگل ایرانیان در خردادماه سال جاری قرار گرفته‌اند.
حوادث,مرکز لرزه‌نگاری کشوری مؤسسۀ ژئوفیزیک دانشگاه تهران اعلام کرد: زمین‌لرزه‌ای به بزرگی ۴ ریشتر حوالی کهنوج، رودبار در استان کرمان را لرزاند.
سلامت,"با افزایش سن، احتمال وقوع دو مساله افزایش می یابد که یکی دشواری در به خواب رفتن هنگام شب و دیگری افزایش احتمال تشکیل پلاک در سرخرگ ها است که به بروز منجر می شود. به گزارش گروه سلامت به نقل از "" ""، این دو مساله ممکن است غیر مرتبط به نظر برسند. آترواسکلروز به واسطه یک رژیم غذایی نامناسب، ورزش نکردن و سیگار کشیدن رخ می دهد و نه خواب. حداقل این چیزی است که همواره باور داشته ایم. از سوی دیگر، مغزهای مسن به اندازه مغزهای جوان‌تر وارد مرحله خواب عمیق نمی شوند. بین آن و افزایش احتمال ابتلا به مثانه بیش فعال با افزایش سن، جای شگفتی نیست که با گذشت هر سال وضعیت خواب ما بدتر شود. اما در شرایطی که به نظر می رسد هر دو مشکل دارای توضیحات قابل قبول و جداگانه هستند، پژوهشی جدید نشان داده است که مشکلات خواب و آترواسکلروز می توانند ارتباط نزدیکی با یکدیگر داشته باشند. پژوهشگران دانشگاه کالیفرنیا، برکلی متوجه شده اند که چگونه خواب ضعیف به منجر می شود. در این مطالعه، پژوهشگران داده های 1,600 بزرگسال میانسال و پیر را تجزیه و تحلیل کردند. آنها به دقت اعداد آزمایش های خون و کلسیم را برای ارزیابی احتمال تشکیل پلاک مورد بررسی قرار دادند. همچنین، آنها کیفیت خواب افراد را بررسی کردند. یکی از ابزارهایی که برای بررسی شرایط خواب استفاده شد، ساعت هایی بود که طی یک یک هفته وضعیت خواب افراد را بررسی کردند. همچنین، شرکت کنندگان در این مطالعه یک شب را در یک آزمایشگاه خواب که در آن سیگنال های الکتریکی امواج مغزی آنها اندازه گیری شد، گذراندند. پس از بررسی تمام داده ها، پژوهشگران به نتایج زیر دست یافتند: اختلال در خواب به تراکم بالاتر عوامل التهابی در خون منجر شده است. به طور خاص، این شرایط تعداد سلول های سفید خون به نام مونوسیت ها و نوتروفیل ها را افزایش داده بود که می توانند موجب ابتلا به آترواسکلروز، شرایطی که پلاک های چربی درون سرخرگ ها تشکیل شده و فرد را در معرض خطر حملات قلبی و قرار می دهد، شود. به طور خلاصه، خواب ضعیف به التهاب مزمن منجر می شود که در نهایت می تواند بروز انسداد در سرخرگ ها را به همراه داشته باشد. پس اگر قصد دارید از سلامت قلب خود با افزایش سن محافظت کنید، توجه ویژه ای به شرایط خواب خود داشته باشید. اگر با مشکلات خواب مواجه هستید، هر کاری که در توان دارید برای بهبود این شرایط انجام دهید. شما می توانید برای افزایش کیفیت خواب خود موارد زیر را مد نظر قرار دهید: هر روز در زمانی مشخص به خواب رفته و از خواب بیدار شوید. این کار به ساعت بدن کمک می کند از زمانی که قرار است به خواب بروید، آگاه باشد. یک ساعت پیش از خواب از رایانه، گوشی های هوشمند یا تلویزیون استفاده نکنید. نور آبی که از نمایشگر این دستگاه ها ساطع می شود می تواند اثری منفی بر ریتم شبانه روزی و توانایی به خواب رفتن شما داشته باشد. در طول روز زمانی را برای ورزش اختصاص دهید. اگر از نظر بدنی خسته باشید، احتمال بیشتری دارد سریع‌تر به خواب رفته و برای مدت زمان طولانی‌تری خواب باقی بمانید. هنگام صبح خود را در معرض نور طبیعی قرار دهید. این به تنظیم ریتم شبانه روزی شما که خواب را کنترل می کند، کمک می کند. هنگام شب از مصرف کافئین یا الکل پرهیز کنید. هر دو مورد می توانند در کیفیت خواب اختلال ایجاد کنند. اگر زیاد خروپف می کنید یا زمانی که از خواب بیدار می شوید احساس آرامش نمی کنید، احتمال ابتلا به آپنه خواب را بررسی کنید. این شرایط می تواند اثر منفی چشمگیری بر کیفیت خواب شبانه داشته باشد. اگر به بی خوابی مبتلا هستید، با پزشک خود درباره رفتار درمانی شناختی برای بی خوابی صحبت کنید. این یکی از موثرترین روش های درمان برای بی خوابی است و می تواند به پرهیز از استفاده از داروهای خواب‌آور تجویزی کمک کند. همچنین، حتی اگر فکر می کنید کیفیت خواب شما خوب است، ردیابی شرایط خواب برای حصول اطمینان از وضعیت خوب آن ایده خوبی است. امروزه دستگاه های بسیاری وجود دارند که می توانند به شما در این زمینه کمک کنند. اغلب اوقات، بسیاری از افرادی که فکر می کنند از شرایط خواب خوب برخوردار هستند از نتایج بررسی ها و اختلالاتی که در خواب دارند شگفت زده می شوند. --------------------------------------"
فرهنگی/هنری,«روبن اوستلوند» در کنار چهره‌هایی چون «فرانسیس فورد کاپولا»، «کن لوچ» و برادران «داردن» به جمع ۹ کارگردان سینما با دو جایزه نخل طلا پیوست. به گزارش ایسنا، جشنواره هفتاد و پنجم کن نیز سرانجام به کار خود پایان داد و در سالی که برای هیچ فیلمی نسبت به سایر آثار شانس بیشتری برای کسب عنوان بهترین فیلم متصور نمی‌شد در نهایت فیلم «مثلث غم» ساخته «روبن اوستلوند» سینماگر سوئدی برنده نخل طلای ۲۰۲۲ شد تا با کسب این جایزه نام خود در میان ۹ کارگردان تاریخ جشنواره کن ثبت کند که دو نخل طلا در کارنامه دارند. «آلف شوبرگ»، کارگردان سوئدی برای فیلم‌های «عذاب» (۱۹۴۶) و «دوشیزه جولی» (۱۹۵۱)؛ «فرانسیس فورد کاپولا»، کارگردان آمریکایی برای فیلم‌های «مکالمه» (۱۹۷۴) و «اینک آخرالزمان» (۱۹۷۹)؛ «بیل آگست»، کارگردان دانمارکی برای فیلم‌های «پله فاتح» (۱۹۸۸) و «بهترین نیات» (۱۹۹۲)؛ «امیر کاستاریکا»، کارگردان صربستانی برای فیلم‌های «وقتی پدر برای کسب و کار رفته بود» (۱۹۸۵) و «زیرزمین» (۱۹۹۵)؛ «شوهی ایمامورا»، کارگردان ژاپنی برای فیلم‌های «ترانه‌ی غم‌انگیزی از نارایاما» (۱۹۸۳) و «مارماهی» (۱۹۹۵)؛ برادران «داردن» کارگردانان بلژیکی برای فیلم‌های «روزتا» (۱۹۹۹) و «بچه» (۲۰۰۵)، «میشائل هانکه» سینماگر اهل کشور اتریش برای فیلم‌های «ر.وبان سفید» (۲۰۰۹) و «عشق» (۲۰۱۲) و «کن لوچ» کارگردان انگلیسی برای فیلم «بادی که در علفزار می‌پیچید» (۲۰۰۶) و «من، دنیل بلیک» (۲۰۱۶)؛ دیگر چهره‌هایی هستند که دو بار برنده جایزه بهترین فیلم جشنواره کن شده‌اند. در میان کشورهای برنده نخل طلای کن (نخل طلا به‌علاوه‌ی جایزه بزرگ جشنواره) کارگردانان آمریکایی با ۱۹ بار کسب این جایزه سینمایی، با اختلاف پیشتاز هستند و «ترنس مالیک» آخرین کارگردان آمریکایی است که در سال ۲۰۱۱ با فیلم «درخت زندگی» موفق به کسب این جایزه مهم سینمایی شد. پس از آمریکا، سینمای ایتالیا با ۱۳ جایزه در مکان بعدی پرافتخارترین کشورها در جشنواره کن قرار دارد که آخرین بار در سال ۲۰۰۱ با فیلم «اتاق فرزند» ساخته «نانی مورتی» موفق به کسب این جایزه شد. سینمای فرانسه کشور میزبان هم تاکنون ۱۱ بار موفق به کسب جایزه نخل طلا شده که البته یک جایزه بصورت مشترک با کشور اتریش برای فیلم «عشق» است و آخرین بار آن به سال ۲۰۲۱ با فیلم «تیتان» ساخته «ژولیا دوکورنو» بازمی‌گردد. کارگردانان انگلیسی هم کسب‌ ۹ نخل طلای کن را تجربه کرده‌اند که آخرین بار آن در سال ۲۰۱۶ با فیلم «من، دنیل بلیک» ساخته «کن لوچ» رقم خورد. تنها سهم سینمای ایران از نخل طلای جشنواره کن در سال ۱۹۹۷ رقم خورد که عباس کیارستمی با فیلم «طعم گیلاس» این عنوان را تصاحب کرد.
ورزشی,دروازه‌بان کروات تیم فوتبال پرسپولیس در شرایط فسخ قرارداد یک‌طرفه با این باشگاه قرار گرفته است. به گزارش  تسنیم، باشگاه پرسپولیس چند ماهی است که مطالبات بوژیدار رادوشویچ که مربوط به قرارداد فصل پیش او است را پرداخت نکرده و همین مسئله باعث شد وکیل کروات این دروازه‌بان با ارسال نامه‌ای به این باشگاه تهدید به فسخ یک‌طرفه قرارداد کند. در این مدت باشگاه پرسپولیس نه تنها اهمیتی به این نامه نداده بلکه پاداش برخی از بازی‌های سرخپوشان در قطر نیز به رادوشوویچ تعلق نگرفت. در کنار این مسئله باشگاه پرسپولیس خانه تحت اجاره وی در تهران را هم تمدید نکرده است. این در حالی است که رادوشویچ 3 فصل دیگر با پرسپولیس قرارداد دارد و در حال حاضر با نامه‌نگاری‌هایی که با این باشگاه انجام داده و 5 ماه نیز حقوقش عقب افتاده، می‌تواند قراردادش را یکطرفه فسخ و تمام حق‌وحقوقش را طلب کند. رادوشویچ بارها در چنین شرایطی قرار گرفته اما گفته به خاطر هواداران پرسپولیس از این کار صرف‌نظر کرده است. به نظر می‌آید این بار شرایط فرق می‌کند چرا که او از بی‌توجهی‌های مدیریت باشگاه پرسپولیس گلایه‌مند است.
فناوری,گزارش‌های جدیدی در فضای مجازی منتشر شده که نشان می‌دهد اینستاگرام قصد دارد تعداد لایک‌های پست‌های به اشتراک گذاشته شده توسط کاربران را مخفی کند. به گزارش ایسنا، شبکه اجتماعی اینستاگرام که بدون شک یکی از بزرگترین و محبوب‌ترین پلتفرم‌های شبکه اجتماعی در جهان به شمار می‌رود و میزبان میلیون‌ها نفر کاربر از کشورهای مختلف است، حالا به نظر می‌رسد که قصد دارد تغییر و تحولات جدیدی را به پلتفرم خود بیافزاید تا بدین ترتیب بتواند نظر و رضایت کاربران اینستاگرامی را به سمت و سوی خود جلب کند و با سایر رقبای خود همچون پینترست و اسنپ چت که در سال‌های اخیر سعی دارند عنوان محبوب‌ترین شبکه اجتماعی را از اینستاگرام بربایند، به رقابت بپردازد. بر اساس اخبار و گزارش‌های جدیدی که در وب سایت the verge منتشر شده است می‌توان دریافت که اینستاگرام درصدد است قابلیت جدیدی را به پلتفرم خود بیفزاید که البته قرار است در ابتدا به صورت آزمایشی آن را برای تعداد محدودی از کاربران منتشر کند و در صورت دریافت بازخوردهای مثبت از سوی آنها، قابلیت جدید مذکور را بر روی پلتفرم اصلی آن قرار داده و در اختیار عموم کاربران اینستاگرامی بگذارد. گفته می‌شود این قابلیت قرار است تعداد لایک های پست‌های به اشتراک گذاشته شده از سوی کاربران را مخفی کند که به صورت یک آیتم کاملاً خصوصی تنها برای فردی که پست مذکور را منتشر کرده، نمایش داده شود و سایرین نتوانند تعداد لایک‌های یک پست را مشاهده کنند. یکی از کاربران در فضای مجازی با انتشار یک اسکرین شات از قابلیت مذکور ادعا کرده است که اینستاگرام چنین قابلیت جدیدی را در سر دارد و احتمالاً آن را در آینده‌ای نزدیک منتشر خواهد کرد.
حوادث,شهرداری عالیشهر بوشهر برای جایگزینی آپارتمان آتش گرفته و اسکان موقت خانواده حادثه دیده، بودجه ای را اختصاص داد. به گزارش خلیج فارس، نیروهای آتش نشانی شهرداری عالیشهر در استان بوشهر دو کودک محبوس در حریق را نجات دادند. به گفته روابط عمومی شهرداری عالیشهر؛ ظهر روز گذشته طی تماس با مرکز آتش نشانی شهرداری عالیشهر، دو خودروی آتش نشانی در فاصله سه دقیقه به محل آتش سوزی رسیده و دو کودک محبوس در آتش را نجات دادند و ساختمان را تخلیه کردند. این آپارتمان آسیب جدی دیده و عملیات اطفاء حریق حدود یک ساعت طول کشید. براساس این گزارش، با توجه به عدم قابلیت استفاده این آپارتمان که در اجاره این خانواده بود، شهردار عالیشهر، هزینه اجاره ۴ ماه اسکان در منزل جدید را به سرپرست خانواده آسیب دیده تخصیص داد تا طی این مدت، به تعمیر منزل اقدام کند.
فرهنگی/هنری,فیلم انتظار به نویسندگی و کارگردانی امیر نادری در سینما داریوش انجمن سینمای جوانان استان بوشهر به نمایش درآمد.
ورزشی,مسابقات لیگ ملت‌های والیبال ۲۰۱۹ از روز ۱۰ خرداد ماه ۱۳۹۸ با دیدار تیم‌های ایران و ایتالیا در بازی افتتاحیه آغاز می‌شود. به گزارش ایسنا، لیگ ملت‌های والیبال ۲۰۱۹ از تاریخ ۱۰ خرداد ماه ۱۳۹۸ با حضور شانزده تیم آرژانتین، استرالیا، برزیل، بلغارستان، کانادا، چین، فرانسه، آلمان، ایران، ایتالیا، ژاپن، لهستان، پرتغال، روسیه، صربستان و آمریکا از روز جمعه ۱۰ خرداد ماه آغاز می‌شود و پس از برگزاری پنج هفته با معرفی تیم قهرمان در یکشنبه ۲۳ تیر ماه ۱۳۹۸ به پایان می‌رسد. نخستین هفته این رقابت‌ها به میزبانی شهر جیانگمِن در کشور چین پیگیری خواهد شد که ایران و ایتالیا بازی افتتاحیه و نخست این رقابت‌ها را برگزار خواهند کرد. تیم ملی ایران در هفته نخست رقابت‌ها با تیم‌های ایتالیا، چین و آلمان دیدار خواهد کرد. در این دوره از مسابقات لیگ ملت‌های والیبال، تیم ملی پرتغال هم حضور دارد که برای نخستین بار توانسته است جواز شرکت در این رقابت‌ها را کسب کند.
سلامت,دو سال از شناسایی اولین مورد ابتلا به بیماری کووید ۱۹ در ووهان چین می‌گذرد، اما جهش‌های گوناگون این ویروس در طول این مدت بیانگر آن است که گویا کرونا دست‌بردار نیست.
سلامت,"رژیم های غذایی روشی محبوب برای از بین بردن سمومی است که در این اندام انباشته شده اند. به طور خلاصه، آنها برنامه های غذایی هستند که برخی مواد غذایی به راحتی قابل گوارش را برای فراهم کردن فرصت کارکرد بهتر کبد گرد هم می آورند. به گزارش گروه سلامت به نقل از "" ""، همانند رژیم های غذایی سمزدای دیگر، رژیم های غذایی سمزدایی کبد نیز باید در هر نوبت برای چند روز استفاده شوند زیرا در شرایطی که می توانند به بهبود شرایط کبد کمک کنند، اما بیشتر از این که نمونه های متعادل باشند، رژیم هایی بسیار محدود کننده محسوب می شوند. رژیم های غذایی سمزدایی کبد برای افرادی که بیش از حد مواد غذایی مضر و مصرف کرده اند توصیه شده است. همچنین، آنها روشی خوبی برای پیشگیری از کبد چرب و برخی آلرژی های مرتبط با عملکرد نامناسب کبد هستند. کبد یکی از اندام های کلیدی بدن انسان است که نقش مهمی در حفظ سلامت ما ایفا می کند. کبد نه تنها در پالایش سموم از خون نقش دارد، بلکه به گوارش چربی، ، و ترشح برخی هورمون ها نیز کمک می کند. بنابر برآوردهای صورت گرفته، کبد در 500 عملکرد بدن نقش دارد زیرا به عنوان مثال، بازیگری کلیدی در سنتز پروتئین و ذخیره ویتامین های ضروری محسوب می شود. همچنین، این اندام کلسترول تولید می کند و برای حفظ عملکرد درست و بهینه سیستم ایمنی نیز حیاتی است. مشکل این است که تداوم مواجهه با سموم و دنبال کردن یک سبک زندگی کم تحرک می تواند تاثیر منفی بر سلامت کبد گذاشته و کارایی آن را کاهش دهد. در نتیجه، ممکن است کبد موجب اختلالات التهابی و بیماری هایی شود که به واقع کیفیت زندگی شما را تحت تاثیر قرار می دهند. از این رو، مد نظر قرار دادن و بکارگیری گاه به گاه رژیم های غذایی سمزدایی کبد می تواند یک زمان استراحت را برای این اندام فراهم کند. در شرایطی که بهبود سبک زندگی به طور پیوسته ایده آل است، رژیم های غذایی سمزدایی کبد نیز روشی کارآمد برای مقابله با مسمومیت هستند. رژیم های غذایی سمزدایی کبد برنامه های غذایی کم کالری با هدف احیای شرایط خوب و ارتقا سلامت کبد پس از مصرف مقدار بیش از حد سمومی هستند که به این اندام آسیب رسانده اند. این رژیم غذایی حذف گروه های غذایی مهم را شامل می شود و بر همین اساس است که نباید آنها را بیش از چند روز ادامه دهید. بهترین زمان برای آغاز رژیم های غذایی سمزدایی کبد پیش از آغاز یک برنامه کاهش وزن است. زمانی که میزان بار و فشار بر سیستم کبدی خود را کاهش می دهید، سوخت و ساز شما بهتر کار می کند. همچنین، آنها زمانی که علائمی مانند گوارش ضعیف، التهاب، و سردردهای عودکننده را تجربه می کنید، توصیه شده اند. میوه ها و سبزی های تازه گیاهان دارویی و ادویه ها دانه ها و مغزهای خوراکی غلات کامل چربی های سالم مانند روغن زیتون، آووکادو، ماهی های آب سرد گندم سیاه و کینوا حبوبات مانند لوبیاها، عدس و نخود گوشت قرمز کره و مارگارین گوشت های فرآوری شده مانند سوسیس و کالباس روغن های فرآوری شده مانند روغن نخل و سویا غذاهای سرخ شده محصولات لبنی شیر کامل قهوه و دیگر نوشیدنی های حاوی کافئین نوشابه های گازدار غذاهای کم ارزش مانند همبرگر، پیتزا و هات داگ نان ها و شیرینی های صنعتی غذاهای منجمد فرآوری شده و کنسروی شیرینی ها و هر نوع قند پالایش شده نوشیدنی های الکلی برای تسکین شرایط کبد و کاهش بار ناشی از میزان بیش از حد سموم، دنبال کردن یک رژیم غذایی متعادل، با چربی و کالری کم بهترین گزینه است. با این وجود، پیروی از یک رژیم غذایی خاص حداقل سه بار در سال نیز ایده خوبی است. رژیم غذایی سمزدایی کبد که در ادامه معرفی شده است را می توانید برای حداکثر پنج روز دنبال کنید. آب گرم با لیمو دمنوش کنگر فرنگی روغن زیتون فوق بکر با آبلیمو چای بابونه با لیمو و نان غلات کامل با آووکادو و دانه های خوراکی شیر بادام، املت اسفناج، و میوه های تازه فصلی جو دوسر آب پز با کشمش و دارچین آب پرتقال با پاپایا و یک ساندویچ گیاهخواری یک اسموتی با شیر گیاهی، موز، سیب سبز، و چای سبز   چای سبز یا چای گیاهی یک مشت مغزهای خوراکی که یک شب در آب خیس خورده اند سیب یا پاپایا   سوپ سبزیجات با برنج قهوه ای و کنگر فرنگی گریل شده یک سالاد با تربچه، پیاز، هویج، حمص، و میوه یک وعده سینه بوقلمون، سالاد کنگر فرنگی با روغن زیتون فوق بکر، نان غلات کامل و چای سبز عدس با برنج قهوه ای، یک وعده ماهی سالمون، و سیب سبز سوپ سبزیجات با سالاد آراگولا، کاهو، هویج، و آووکادو   میوه (به انتخاب خود) یک مشت بادام خام یک برش آناناس و چای سبز   سالاد سبز به همراه روغن زیتون فوق بکر، یک وعده ماهی سفید، یک برش آناناس سوپ کدو تنبل با جلبک دریایی، برنج قهوه ای، و چای شکوفه لیمو سوپ هویج، برنج قهوه ای، و چای سمزدا (به انتخاب خود) برنج قهوه ای با سبزیجات بخارپز و مرغ گریل شده سالاد سبز، یک وعده ماهی تن، و چای توجه: اگر به هر نوع بیماری یا شرایط کبد مبتلا هستید یا هر نوع دارویی مصرف می کنید، پیش از آغاز این رژیم با پزشک خود مشورت کنید."
فناوری,وزیر ارتباطات و فناوری اطلاعات با بیان اینکه شبکه ملی اطلاعات خدمات متنوع و باکیفیتی را به مردم عرضه می‌کند، گفت: امروز بسیاری از کشورهای پیشرفته دنبال راه‌اندازی این شبکه هستند و در این زمینه ایران یکی از کشورهای پیشتاز است. به گزارش ایسنا، عیسی زارع‌پور امروز در مراسم روز جهانی ارتباطات و جامعه اطلاعاتی که در پژوهشگاه ارتباطات و فناوری اطلاعات برگزار شد، گفت: زندگی مردم دیجیتالی شده است و دیگر بزرگراه‌های جدید را باید با میزان فیبر نوری شناخت. این مساله سبب شده تا دولتمردان از این پس سیستم‌های فیزیکی را به سمت فناوری‌های اطلاعاتی و ارتباطی ببرند. امروزه فناوری اطلاعات و ارتباطات زیرساخت زیست مردم محسوب می‌شود و بهره‌گیری و کاربردی‌سازی این فناوری در شرایط حاضر یک الزام است. وی ادامه داد: حتی اتحادیه جهانی مخابرات نیز شعارهای سالانه روز جهانی ارتباطات را از شعارهای عمومی و کلی، به‌سمت گره‌گشایی مشکلات و ایجاد ظرفیت‌ها با ICT سوق داده و امسال هم استفاده از فناوری اطلاعات برای سالمندان انتخاب کرده است. دولت سیزدهم نیز به دنبال این است که از این فناوری برای تسهیل زندگی مردم استفاده کند، ما برای اینکه بتوانیم حکمرانی مبتنی بر داده را در کشور راه‌اندازی کنیم و تصمیماتمان برپایه حدس و گمان نباشد و براساس اطلاعات باشد، نیازمند استفاده از ظرفیت‌های فناوری اطلاعات و ارتباطات هستیم. وزیر ارتباطات و فناوری اطلاعات با بیان اینکه استفاده از ارتباطات و فناوری اطلاعات باید برای تسهیل زندگی مردم، حکمرانی مبتنی بر داده و توسعه اقتصادی مورد استفاده قرار گیرد، گفت: در حالی که دبیرکل اتحادیه جهانی مخابرات اعلام کرده حدود ۶۰ درصد از مردم دنیا به ارتباطات دسترسی دارند، در ایران حتی روستاهای ما هم اینترنت دارند و اکنون با اتصال ۶۰۰ روستای بالای ۲۰ خانوار، ۸۶ درصد روستاها به شبکه ملی اطلاعات متصل هستند و پیش‌بینی ما این است که در شش ماهه اول سال ۱۴۰۲ کل روستاها به شبکه ملی اطلاعات متصل شوند. زارع‌پور با بیان اینکه بخش ICT حتی در طرح اقتصادی دولت نیز در کنار دولت است، گفت: گره‌های کشور با فناوری اطلاعات قابل گشایش است و با وجود ابزارهای این فناوری، اجرای هر طرح، بیش از گذشته، اجرایی به نظر می‌رسد. برای مثال برای تشخیص بانک‌های اطلاعاتی کشور که خطای دهک‌های یارانه را به حداقل برسانیم می‌توان از فناوری اطلاعات کمک گرفت و این نمودی از گره‌گشایی فناوری اطلاعات است. این حوزه می‌تواند توسعه اقتصاد کشور را متحول کند و ظرفیت‌های زیادی دارد و اکنون دولت کل اختیارات مربوط به اقتصاد دیجیتال را به یک کارگروه ویژه سپرده است. وزیر ارتباطات و فناوری اطلاعات با بیان اینکه برنامه‌های متعددی با محور کار شبکه ملی اطلاعات در دست انجام است، افزود: شبکه ملی اطلاعات شبکه‌ای پرسرعت، با کیفیت، مستقل و امن در سراسر کشور خواهد بود که خدمات متنوع و باکیفیتی را به مردم عرضه می‌کند و با بهره‌گیری از ارتباطات و فناوری اطلاعات، زندگی را به کام مردم شیرین می‌شود. امروز بسیاری از کشورهای پیشرفته دنبال راه‌اندازی این شبکه هستند و در این زمینه جمهوری اسلامی ایرانی یکی از کشورهای پیشتاز است. زارع‌پور با اشاره به اجرای پروژه توسعه ۲۰ میلیون پورت فیبرنوری در کشور، گفت: در ابتدای کار بسیاری می‌گفتند که این حجم کار شدنی نیست. اما امروز می‌بینیم که حتی دولت برای نخستین بار در تاریخ کشور، یک‌سوم درآمد خود را از اپراتورهای موبایل، صرف توسعه این پروژه خواهد کرده و سه درصد درآمد خود از اپراتورهای ثابت را برای تسهیل این پروژه واگذار کرد. دولت زیرساخت‌های قانونی را برای پیشبرد این پروژه فراهم کرده و موانع را برداشته است. ما با تجهیزات وارد این کار شده‌ایم و منتظر کسی نمی‌ایستیم و پشت اپراتورها و کسانی که پای کار بیایند هستیم.
ورزشی,بهمن عسگری با راهیابی به دیدار رده بندی لیگ جهانی امارات، سهمیه المپیک ۲۰۲۰ توکیو را قطعی کرد.
سیاسی,رئیس سازمان برنامه و بودجه توضیحاتی را درباره بودجه، یارانه، جریمه‌های کرونایی اعلام کرد.
حوادث,"مسوول روابط عمومی سازمان آتش‌نشانی و خدمات ایمنی بوکان گفت: واژگونی یک دستگاه کامیون بر روی خودروی سواری در مسیر جاده بوکان - میاندوآب باعث مرگ چهار نفر از اعضای یک خانواده بوکانی و زخمی شدن یک نفر دیگر شد. ظاهر فیضه روز چهارشنبه در گفت و گو با ایرنا افزود: ظهر امروز پس از اعلام حادثه در محور بوکان - میاندوآب واقع در پیچ روستای ""ملالر"" در مسیر جاده بوکان - میاندوآب بلافاصله نیروهای امدادی پایگاه هلال احمر و آتش نشانی شهر سیمینه به محل اعزام شدند. وی ادامه داد: در این حادثه یک دستگاه کامیون باری بر روی خودرو سمند واژگون شده بود که همگی اعضای یک خانواده که اهل و ساکن روستای داشبند از توابع بخش سیمینه بودند، در دم فوت کرده و راننده سمند نیز به شدت مصدوم شد. مسوول روابط عمومی سازمان آتش‌نشانی و خدمات ایمنی بوکان گفت: جنازه افراد فوتی پس از یک ساعت تلاش نیروهای امدادی هلال احمر و آتش‌نشانی با برش خودرو بیرون کشیده و با چهار دستگاه آمبولانس به سردخانه بیمارستان شهید دکتر قلی پور بوکان منتقل شدند. وی ادامه داد: مجروح این تصادف نیز به بیمارستان شهید دکتر قلی پور بوکان منتقل شد."
فناوری,"گوگل تلاش می‌کند در فناوری‌های جدید خود، مشکلات مربوط به تبعیض را برطرف کند. به گزارش ایسنا و به نقل از سی‌نت، گوگل سعی دارد هوش مصنوعی را از تبعیض حفظ کند. ""ساندار پیچای""(Sundar Pichai)، مدیر عامل گوگل در رویداد ""Google I/O"" گفت: ما پژوهش‌های خود را برای رسیدن به بینش‌های لازم در مورد الگوریتم‌های هوش مصنوعی گوگل آغاز کرده‌ایم و اطمینان داریم که هوش مصنوعی، تبعیض را در جهان تقویت نخواهد کرد. پیچای در صحبت‌های خود، در مورد یک فناوری جدید موسوم به ""TCAV"" توضیح داد. TCAV یک روش تفسیر جدید را در بر دارد و از درک سیگنال‌های موجود در مدل‌های شبکه عصبی، برای پیش‌بینی‌های خود استفاده می‌کند. TCAV طوری طراحی شده که مفاهیم تبعیض‌آمیزی مانند جنسیت و رنگ پوست را نداشته باشد. این فناوری، داده‌های مورد نیاز خود را با کمک مثال‌های گوناگون به دست می‌آورد و مفاهیمی مانند جنسیت، با مثال‌های متفاوت به آن آموزش داده می‌شوند. پیچای افزود: آگاهی از کارکرد مدل هوش مصنوعی کافی نیست؛ بلکه باید از نحوه کارکرد آن آگاه بود. تبعیض حتی پیش از ظهور یادگیری ماشینی، یک نگرانی در حوزه علم به شمار رفته است و اکنون این نگرانی، در حوزه هوش مصنوعی بیشتر است. TCAV کمک می‌کند تا بررسی تصمیم‌های گرفته شده توسط هوش مصنوعی، ساده‌تر باشد و اصطلاحات دوستانه‌تری ارائه می‌دهد. تصاویر ارائه شده در TCAV، کیفیت بهتری دارند و ساختارهای بی‌کیفیت پیکسلی در تصاویر آن دیده نمی‌شوند. پژوهشگران گوگل در مقاله‌ای که در مورد TCAV ارائه دادند، به بیان این موضوع پرداختند که این فناوری می‌تواند مفاهیم پزشکی مربوط به پیش‌بینی یک مشکل چشمی موسوم به ""رتینوپاتی دیابتی""(Diabetic retinopathy) را شناسایی کند. همچنین این فناوری نشان می‌دهد که در ذهن هوش مصنوعی چه می‌گذرد تا انسان‌ها بتوانند آن را بهتر بررسی کنند. در مقاله مربوط به این فناوری آمده است: TCAV می‌تواند به متخصصان کمک کند تا هنگامی که با پیش‌بینی‌های مدل هوش مصنوعی مخالف هستند، از عهده تفسیر و برطرف کردن خطاهای آن برآیند."
سیاسی,وزیر امور خارجه کشورمان گفت: مردم ما سختی و درد و رنج کشیدند، اما در برابر زورگویی تسلیم نشدند و هیچ گاه تسلیم نخواهند شد. به گزارش ایسنا، محمدجواد ظریف در مراسم تبریک سفرای کشورها به رئیس جمهور به مناسبت سالروز پیروزی انقلاب اسلامی ایران افزود: امروز ما در شرایطی به استقبال جشن پیروزی انقلاب اسلامی می‌رویم که وابستگی ما به نفت از هر زمان دیگر کمتر شده است. بر اساس گزارش خبرگزاری صدا و سیما، وی گفت: مردم ما سختی کشیدند، مردم ما درد و رنج کشیدند، اما مردم ما در برابر زورگویی تسلیم نشدند و هیچ گاه تسلیم نخواهند شد. وزیر امور خارجه افزود: این گزارشی است که من به عنوان یک عضو کادر دیپلماتیک و شما به عنوان همکاران من در کادر دیپلماتیک باید به دنیا مخابره کنید. ظریف گفت: روز، روز مخابره کردن این پیام به دنیاست که مردم ایران در برابر احترام با احترام جواب می‌دهند و در برابر تهدید و فشار با مقاومت جواب می‌دهند و هر کس این مردم را در تاریخ تهدید کرده به زباله دان تاریخ پیوسته است و این مردم کماکان بلند قامت ایستاده اند. وی افزود: این درس بزرگ و افتخار بزرگی برای من و امثال من است که خدمتگزار این مردم بزرگ باشیم. وزیر امور خارجه کشورمان گفت: با مردمی که در برابر جنگ اقتصادی و فشار، بدون حمایت خارجی ایستادند، جز با کرامت و احترام نمی‌توان سخن گفت. ظریف در مراسم تبریک سفیران کشورها به رئیس جمهور به مناسبت سالگرد پیروزی انقلاب اسلامی، ضمن تبریک فرارسیدن چهل و دومین سالگرد پیروزی انقلاب تصریح کرد: امروز از همکاران عزیزم در کادر دیپلماتیک برای همراهی و همکاری آن‌ها با جمهوری اسلامی و مردم ایران و همچنین شرکت در مراسم استقبال از سالگرد پیروزی انقلاب اسلامی تشکر می‌کنم. وی افزود: سال گذشته، سال پرالتهابی برای همه ما بود، بیماری پاندمیک کووید ۱۹ دنیا را به چالش کشید و نشان دهنده همبستگی جهانی برای مقابله با این بحران جهانی و درد مشترک بود. ظریف گفت: همه دنیا برای مقابله با این درد مشترک در کنار هم ایستادند به جز یک رژیم منحوس که تلاش خود را در استفاده از این درد مشترک برای پیشبرد اهداف خود قرار داد با این خیال واهی که بتواند با فشار بر مردم بزرگ ایران امروز شاهد برگزاری این مراسم نباشیم. وی افزود: امروز می‌بینیم که مردم ایران در برابر جنگ و تروریسم اقتصادی ترامپ مقابله کردند و امروز سرافرازتر از هر روز دیگر در برابر تاریخ و جهان ایستاده اند. وزیرامورخارجه کشورمان تاکید کرد: آن‌ها که علیه این ملت جنگ به پا کردند، در نهایت علیه ملت خودشان هم جنگ به پا کردند و پس از آن به زباله دان تاریخ رفتند. ظریف خاطرنشان کرد: این شاید بهترین درس برای آیندگان باشد؛ با مردمی که در برابر جنگ و فشار ایستادند و بدون حمایت خارجی و هیچ کمکی بر رژیم تا بن دندان مسلح پیروز شدند و در برابر تروریسم اقتصادی ایستادند، جز با کرامت و احترام نمی‌توان سخن گفت. وی گفت: این درسی برای دولت جدید آمریکا و همه کشورها است تا بدانند چگونه با این مردم بزرگ باید برخورد کنند.
حوادث,سخنگوی سازمان آتش نشانی و خدمات شهرداری تهران از جان باختن یک کارگر طی حفر چاه در یک زمین گودبرداری شده خبر داد. سید جلال ملکی در گفت‌و‌گو با ایسنا، در این باره اظهار کرد: ساعت ١٧:٣٧ روز جاری یک مورد حادثه ریزش چاه در محل گودبرداری شده به سامانه ١٢۵ سازمان آتش نشانی و خدمات ایمنی شهرداری تهران اطلاع داده شد که بلافاصله دو ایستگاه به محل حادثه واقع در خیابان گیشا-انتهای خیابان کارگری اعزام شدند. وی ادامه داد: آتش نشانان ایستگاه اول در مدت زمان چهار دقیقه به محل اعزام شدند. طی این حادثه یک کارگر مشغول حفر یک چاه در زمینی گودبرداری شده بود که به علت ریزش بخشی از خاک روی این فرد، محبوس شده بود. ملکی با بیان اینکه زمانی که آتش نشانان به محل رسیدند این کارگر به صورت کامل مدفون شده بود، گفت: پیش از رسیدن آتش نشانان سایر کارگران مشغول عملیات شده بودند و بخشی از بدن این فرد را از داخل خاک بیرون آورده بودند. آتش نشانان ایمن سازی‌های لازم را انجام دادند و پس از مدتی تلاش، این فرد را از داخل خاک خارج کردند. سخنگوی سازمان آتش نشانی تهران گفت: این فرد که مرد حدودا ٣٠ ساله بود و تابعیت کشور افغانستان را داشت به عوامل اورژانس تحویل داده شد که پس از بررسی‌های علائم حیاطی وی، متاسفانه مشخص شد که جان خود را از دست داده است. به گفته وی، محل ایمن سازی شده و ساعت ١٨:٠٩ دقیقه عملیات به پایان رسیده است.
فرهنگی/هنری,بهرام رادان بازیگر فیلم سینمایی ایده اصلی که این روزها بر پرده سینماست مجوز تهیه‌ یک فیلم سینمایی را گرفت. به گزارش عصر یکشنبه روابط عمومی سازمان امور سینمایی و سمعی بصری وزارت فرهنگ و ارشاد اسلامی، شورای صدور پروانه ساخت در جلسه اخیر با دو فیلمنامه موافقت کرد. به گزارش ایرنا فیلمنامه گربه سیاه به تهیه‌کنندگی بهرام رادان، کارگردانی کریم محمد امینی و نویسندگی علی اصغری در این جلسه مجوز ساخت گرفت. همچنین در این جلسه جوجه تیغی به تهیه‌کنندگی مستانه مهاجر، کارگردانی حسین پارسایی و نویسندگی مصطفی زندی موافقت شورای ساخت سازمان سینمایی را اخذ کرد.
حوادث,مدیر بحران استانداری بوشهر گفت: یک فروند لنج چوبی باری ۵۰۰ تنی ظهر امروز دچار آتش سوزی شده که در حال تلاش برای اطفای حریق هستیم. جهانگیر دهقانی در گفت وگو با ایسنا با اعلام جزئیات حادثه عنوان کرد: حادثه آتش سوزی حدود ساعت ۱۳ ظهر امروز پنج شنبه ۲۳ مرداد ماه در خور بندر گناوه رخ داده و هنوز خاموش نشده است. وی افزود: نیروهای آتش نشانی با استفاده از دو آتش خوار در تلاش برای خاموش کردن آتش هستند، متاسفانه به دلیل وضعیت خاص محل حادثه، از جمله فاصله از ساحل و عمق زیاد خور عملیات اطفاء حریق طولانی شده است. مدیرکل بحران استانداری بوشهر ادامه داد: همچنین نیروهای مردمی در حال تخلیه کالاهای درون لنج هستند و تا جایی که امکان داشته کالاها را تخلیه کرده اند. هم چنین جداسازی لنج حادثه دیده از لنج های دیگر برای جلوگیری از سرایت آتش انجام شده است. دهقانی با بیان اینکه دلیل این حادثه هنوز مشخص نیست، عنوان کرد: همچنین ۳ ناجی از جزیره خارگ و بندر دیلم برای کمک به اطفاء حریق در حال اعزام به گناوه هستند.
سیاسی,نماینده ایران در سازمان ملل متحد اعلام کرد تهران تمایلی به انجام اقدامات تنش زا علیه آمریکا ندارد. به گزارش باشگاه خبرنگاران، مجید تخت روانچی، نماینده ایران در سازمان ملل متحد در سخنانی تأکید کرد تهران تمایلی به افزایش تنش با واشنگتن و انجام اقدامات تحریک آمیز ندارد. تخت روانچی امروز، یکشنبه در مصاحبه‌ای با شبکه الجزیره به اقدام کشورمان در کاهش تعهدات خود ذیل برجام اشاره کرد و آن را در راستای خروج یکجانبه واشنگتن از توافق هسته‌ای در سال ۲۰۱۸ خواند. وی همچنین از طرف‌های اروپایی امضا کننده برجام برای وعده‌های توخالی به منظور جبران اثرات خروج آمریکا از توافق هسته‌ای به ایران انتقاد کرد؛ اقدامی که سبب شد تا در نهایت ایران انجام برخی تعهدات خود را به خصوص در زمینه غنی سازی اورانیوم متوقف کند. مجید تخت روانچی گفت: آنچه ما انجام دادیم، مبتنی بر پاراگراف ۳۶ توافق هسته‌ای بود و با تعهدات ما که مبتنی بر روح و متن برجام بود، همخوانی داشت. نماینده ایران در سازمان ملل متحد در ادامه اقدامات واشنگتن برای اعزام تسلیحات و کشتی جنگی به منطقه خاورمیانه را مورد انتقاد قرار داد و گفت آمریکا این تسلیحات را به منطقه‌ای فرستاده که هفت هزار مایل (۱۱ هزار کیلومتر) از آمریکا دورتر است. مجید تخت روانچی گفت: تمامی این اقدامات، از جمله ترور سردار عزیز ما، شهید سلیمانی که یک حمله تروریستی تحریک آمیز بود، از سوی آمریکا به انجام رسید. ایران نه قبلا و نه در حال حاضر تمایلی به اقدامات تحریک آمیز (علیه واشنگتن) نه داشته و نه دارد. هفته گذشته، دولت بایدن اعلام کرد آماده است تا مذاکراتی را با دیگر طرف‌های برجام و از جمله ایران به منظور بررسی برنامه هسته‌ای تهران به انجام برساند. اما با وجود این، آمریکا همچنان به اظهارات پیشین خود علیه کشورمان و نیز متهم کردن ایران به تلاش برای دستیابی به سلاح هسته‌ای ادامه می‌دهد.
ورزشی,پوریا زنوزی پسر مالک باشگاه تراکتور با دعوت باشگاه آرسنال، دیدار امشب این تیم را از نزدیک نظاره‌گر شد. به گزارش سایت رسمی باشگاه تراکتور، رقابت‌های لیگ جزیره امشب در حالی پیگیری شد که تیم‌های چهارم و پنجم جدول رده‌بندی در لندن به مصاف یکدیگر رفتند. توپچی‌های لندن در حساس‌ترین دیدار هفته به مصاف شیاطین سرخ رفتند و با دو گل به پیروزی دست یافتند. تونی آلکساندر آدامز اسطوره باشگاه آرسنال به نمایندگی از این باشگاه انگلیسی از پوریا زنوزی پسر مالک باشگاه تراکتور دعوت کرد تا این دیدار را از نزدیک نظاره‌گر باشد. زنوزی در حاشیه این دیدار با سر الکس فرگوسن مربی نامدار بریتانیایی و سرمربی سابق منچستریونایتد نیز دیدار کرده و عکسی به یادگاری گرفتند.
سیاسی,- در میانۀ تاریخ‌نگاری صدا و سیما که 22 بهمن 1357 را از زبان خبرنگار خود - - روایت می‌کند که با نمایش تصویر خود در 4 سالگی یادآور می‌شود تنها 4 سال از انقلاب 57 بزرگ‌تر است و سراغ چهره‌های هنوز زنده نمی‌روند و از طرف مقابل شبکه‌های ماهواره‌ای فارسی زبان که به 22 بهمن 1357 نگاه «پسینی» دارند (یعنی بر اساس رخدادهای بعد از آن قضاوت می‌کنند) نمی‌توان خاموش نشست و تماشا کرد.   آنچه از این قلم بر می‌آید اشاره به 15 نکتۀ گفته شده یا کمتر گفته شده و غالبا بر پایۀ مشاهدات یا شنیده‌های شخصی است: از صبح 22 بهمن حال و هوای شهر تغییر یافته بود. با دوچرخه خود را به پادگان باغشاه در میدان باغشاه (حُرّ کنونی) رساندم. بیشتر بیم‌ناک پسرعمه‌ام که خدمت سربازی را می‌گذراند و در تردید که به فرمان ترک پادگان عمل کند یا نه. شنیدم که سربازان نه تنها مقاومت نکردند که درها را به روی مردم گشودند.   مردم در حال تخلیۀ پادگان بودند. یک روحانی که بعدتر دانستم نام او آیت‌الله است می‌کوشید سلاح ها را جمع آوری کند. نقش او چنان بود که روز بعد پادگان باغشاه به پادگان لاهوتی مشهور شد. هر چند بعدتر نام رسمی به « » تغییر یافت.   لاهوتی در زمرۀ اولین فرماندهان سپاه پاسداران هم شد اما این دوره کوتاه بود و مرحوم از انتصاب او به فرماندهی کمیته ها هم جلوگیری کرد. گفته می‌شود حکم آماده بود و اگر مطهری نرسیده بود امضا می شد. پس از آن آیت‌الله منصوب شد.   نقش لاهوتی اما غیر قابل انکار است. دو فرزند او داماد بودند و سومی در درگیری بعد از انقلاب کشته شد. در دومین سالگرد پیروزی انقلاب و در حالی که هنوز اصطلاح « » رایج نبود اولین رییس جمهوری ایران در میدان ازادی سخنرانی کرد. ادعاهای او دربارۀ شکنجه فضا را تند و اختلافات او با سران حزب جمهوری اسلامی را علنی کرد و سه هفته بعد در 14 اسفند کار به درگیری کشید و پروژۀ برکناری او کلید خورد.   تا قبل از آن در این منازعه بی طرف بود و حتی پس از نجات در سانحۀ سقوط هلی کوپتر پیام گرمی برای او فرستاد ولی چون کشور درگیر جنگ و رییس جمهوری، فرمانده کل قوا هم بود موضع امام اندک اندک تغییر کرد و در این تغییر بیشترین نقش را هاشمی رفسنجانی داشت که در همسایگی رهبر فقید انقلاب زندگی می کرد و در بدگویی از بنی‌صدر کم نمی‌گذاشت! 22 بهمن 1360 از چند نظر متفاوت بود: اول این که بنی‌صدر دیگر رییس جمهوری نبود و به عنوان رییس جمهوری سخنرانی کرد. در این سال ایران سه رییس جمهوری و چهار نخست‌وزیر به خود دید:   دوم این که با ابتکار و پیشنهاد وزیر وقت ارشاد – - اصطلاح «دهۀ فجر» باب شد و جشنوارۀ فیلم فجر هم زاده شد. در دو سال قبل یک هفته را گرامی می داشتند و از فاصلۀ 10 روزۀ 12 تا 22 بهمن غافل بودند و معادیخواه با الهام از آیۀ « »- سوگند به سپیده دم و شب های ده گانه- این اصطلاح را رایج کرد.   هر چند که با احتساب روز پایانی 11 روز می شود.   سوم به این خاطر که روزنامۀ اطلاعات روزنامه های زمان انقلاب را به صورت ضمیمه منتشر کرد منتها با سانسور! به بهانه خلاصه سازی خیلی ها حذف شده بودند. مثلا در روزنامۀ اصلی کنار امام در هواپیما نشسته و در این ضمیمه قطب زاده نیست! یا در صفحۀ اصلی یک چهارم سمت چپ پایین در شمارۀ 12 بهمن مربوط به همراهان امام است و در این ضمیمه نیست!  روز 22 بهمن 1363 نهضت آزادی ایران در دفتر مرکزی خود در تقاطع خیابان‌های مطهری و مفتح مراسمی جدای برنامۀ رسمی در میدان آزادی برگزار کرد. دوران نمایندگی مهندس و یاران او در مجلس اول تمام شده بود و به عنوان اپوزیسیون قانونی منتقد حاکمیت و مشخصا مخالف ادامۀ جنگ بعد از بازپس گیری بندر خرمشهر شناخته می‌شدند.   گروهی که بعدها شناخته‌تر و فعال‌تر شدند با چوب و زنجیر حمله کردند و سخنرانی بازرگان را بر هم زدند و حاضران را حین خروج کتک می‌زدند. پس از آن دفتر نهضت آزادی برای همیشه تعطیل شد هر چند در حال حاضر به عنوان دفتر بنیاد فرهنگی مهندس بازرگان فعالیت محدودی دارد. وزارت کشور متولی برقراری امنیت و دفتر نهضت به صورت قانونی فعال بود اما این حمله را تقبیح نکرد و به جای آن علی اکبر محتشمی پور که بعدتر وزیر کشور شد دو ماه بعد و در سخنرانی 12 فروردین 1364 تصمیم مهندس بازرگان به کاندیداتوری برای انتخابات ریاست جمهوری را به باد انتقاد گرفت.   او وزارت کشور را از تحویل گرفت و حذف بازرگان از انتخابات سال 64 به نام وزارت کشور دورۀ ناطق نوشته شد. در آن زمان هنوز شورای نگهبان نظارت استصوابی را کشف یا اختراع یا از مفهوم کلی نظارت در قانون اساسی استنتاج یا استنساخ نکرده بود و صلاحیت بازرگان با فشار بر وزارت کشور و در این قالب رد شد و آیت الله از وزارت کشور خواست صلاحیت نخست وزیر دولت موقت تأیید نشود و از اصطلاح نظارت استصوابی برای این کار استفاده نکردند. مهم‌ترین برنامۀ بازرگان، پایان جنگ بود. همان گونه که سخنان انتقادی بنی‌صدر در 22 بهمن 1359 حذف او در چند ماه بعد را کلید زد سخنان انتقادی آیت‌الله در جایگاه قائم مقام رهبری در 22 بهمن 1367 و در نقد ادامۀ جنگ و به بهانۀ دهمین سالگرد انقلاب و 8 ماه بعد از قبول قطعنامۀ 598 مقدمۀ حذف او در دو ماه بعد شد. در بیستمین سالگرد پیروزی انقلاب، رییس جمهوری و سخنران میدان آزادی بود. انبوه جمعیت در زیر برف فضای تازه را احساس می‌کردند. بسیاری پس از سال ها دوباره در این مراسم حاضر می شدند همان گونه که برای اولین بار و 8 ماه قبل به خاتمی رأی داده بودند.   سخنان آشتی جویانۀ خاتمی بازتاب فراوانی در جهان داشت و جامعه شاد بود. 9 سال بعد از تریبون 22 بهمن و میدان آزادی برای اتهام‌زنی به مذاکره کنندگان پیشین هسته ای استفاده کرد و علنا یکی از آنان – - را به جاسوسی متهم کرد. این رفتار با انتقاد شدید روزنامۀ جمهوری اسلامی رو به رو شد و به طعنه نوشت رفتارهای شما بیشتر یادآور بنی‌صدر است تا رجایی و مراد همان سخنرانی 22 بهمن 1359 بود. دعوت به تجمع مخالفان احمدی‌نژاد و ادامۀ اعتراضات انتخاباتی سال 88 در روز 22 بهمن مانند مناسبت های قبلی با موفقیت همراه نشد و کسانی که برای شعار به نفع میر حسین موسوی و که هنوز به حصر نیفتاده بودند عملا بر شمار جمعیت رسمی افزودند. جالب است بدانیم نه رییس جمهوری فعلی و نه رییس جمهوری اسبق 22 بهمن 1357 در ایران نبودند. از پرواز 12 بهمن و همراهی با امام جا ماند و پس از چند روز به لندن بازگشت تا با خانواده به ایران مراجعت کند و به همین خاطر خبر پیروزی انقلاب را نه در تهران که در لندن شنید. محمد خاتمی هم 22 بهمن 1357 در بندر آلمان بود و چنان که خود روایت کرده با زحمت فراوان توانست موج رادیو ایران را دریافت کند که خبر پیروزی انقلاب ایران را اعلام کرد.   به این بهانه جالب است که از مقامات ارشد پرسیده شود 22 بهمن 1357 کجا بودند. یک بار که خبرنگاری از آقای خواست دربارۀ فعالیت های خود در اوج انقلاب 57 توضیح دهد به این اشاره بسنده کرد که در یکی دو راه پیمایی همراه مرحوم ابوی شرکت کرده بود.   نکته ای شگفت آور برای این نویسنده که احساس می کردم در نوجوانی و جدای ابوی در تظاهرات حاضر بودم خاصه این که اکثر فعالان در سن 18 تا 30 بودند و آقای صادق لاریجانی هم 19 ساله بودند. در کتاب «شرح اسم» آمده که آیت‌الله خامنه‌ای صبح 22 بهمن به جاده قدیم کرج رفته بودند تا در جمع کارگران کارخانه‌ای شرکت کنند که در معرض تبلیغات کمونیست‌ها بودند. در مسیر بازگشت به مقصد مدرسه رفاه - محل استقرار امام و دولت موقت – تا خبر را از رادیو می شنوند اتومبیل را متوقف می‌کنند و سجدۀ شکر به جای می‌آورند. احتمالا سال قبل و همان موقع را به خاطر آوردند که در ایرانشهر در سیستان و بلوچستان در تبعید به سر می‌بردند. کمتر کسی سرعت پیروزی انقلاب و فروپاشی رژیم را پیش بینی می‌کرد. یکی از گزینه های انتخابات ریاست جمهوری 1400 هیچ خاطره‌ای از 22 بهمن 1357 ندارد. چون 30 ماه بعد از آن به دنیا آمده است. منظور وزیر کنونی ارتباطات و فناوری اطلاعات است که با طعنۀ غیر مستقیم به به بهانۀ سفر به مسکو از پوستۀ فنی مخابراتی خارج شده است. نه تنها او که اغلب جمعیت کنونی ایران یا متولد بعد از انقلاب اند یا در آن زمان کودک بوده‌اند.   - «اینجا تهران است. صدای راستین ملت ایران. صدای انقلاب»؛ این جمله آشنا برای همه آنان که لحظه پیروزی انقلاب اسلامی ایران در ۲۲ بهمن ۱۳۵۷ را درک کرده‌اند یا بعد‌تر این صدا را در فیلم‌های مستند شنیده‌اند خاطره‌انگیز است. اما درباره صاحب صدا روایت‌های مختلفی وجود دارد. روایت نخست این که صدای مرحوم شیخ است. روایت دوم این که اول بار صدای بود که بعد از پیروزی انقلاب از رادیو پخش شد و گفت: این صدای انقلاب اسلامی ایران است. روایت سوم اما این است: ظهر ۲۲ بهمن آخرین گوینده باقی‌مانده – - نواری می‌گذارد و ساختمان رادیو را ترک می‌کند. اعتصابیون باز می‌گردند و پس از کسب تکلیف از آیت‌الله یکی از آنان به نام - شاعر و نویسنده- پشت میکروفون می‌رود و بعد از ظهر‌‌ همان روز تاریخی اعلام می‌کند: این روایت اما ناقض روایت نخست نیست چرا که شیخ فضل‌الله محلاتی (هم او که بعد‌ها نماینده امام در سپاه شد) نیز عصر 22 بهمن به همراه دکتر (پسر دکتر یدالله و برادر عزت‌الله سحابی) راهی یکی از ایستگاه‌های رادیو بودند: ایستگاه رادیو در نزدیکی چهارراه سیدخندان مشهور به ایستگاه بی‌سیم. یک متخصص مخابرات نیز همراه آنان بود و یک ساعت پس از پخش آن صدا این ایستگاه در اختیار آنان قرار گرفته بود تا این بار حجت‌الاسلام محلاتی بگوید: «ب » و تا شب به همراه فریدون سحابی یکی می‌گفت و دیگری می‌نوشت و گاهی به عکس. (مهم ترین تفاوت اینجا رخ نمود. روحانیون بر تعبیر انقلاب اسلامی اصرار داشتند و ادبیات روشنفکران متفاوت بود). آن سو‌تر چنان که گفته شد احمد کسیلا با گفت‌و‌گو می‌کردند و هر دو سر از پا نمی شناختند. (صاحب آن صدای اولیه - احمد کسیلا-  18 آبان 1392 درگذشت و گمان نمی کنم صدای جمهوری اسلامی ایران هیچ یادی از او کرده باشد که نخستین صدای پس از پیروزی انقلاب بود!) - 22 بهمن روز پیروزی انقلاب است. روز رسمی تولد جمهور‌ی اسلامی ایران 12 فروردین 1358 و پس از دو روز همه پرسی است. جمهوری اسلامی فرزند انقلاب اسلامی است ولی نقد به عملکردها از هر زاویه را نمی توان بهانۀ خدشه بر پیروزی مردمی ترین اتقلاب تاریخ ساخت. اصالت انقلابی که خود شاه در 14 آبان 1357 به رسمیت شناخت قابل انکار نیست. اما این همان کاری است که تلویزیون من و تو می‌کند و به این پرسش پاسخ نمی‌دهد که شاه در 14 آبان 1357 صدای کدام انقلاب را شنید؟ انقلابی که واقعی نبود؟ یا قول مقابله با کدام فساد را داد؟ فسادی که نبود؟ و چرا وعده برگزاری انتخابات آزاد و عمل به قانون اساسی را داد اگر اجرا می‌کرد؟ دو سال پیش مشاور امنیت ملی آرزو کرده بود جشن چهلمین سالگرد انقلاب ایران بلاموضوع شود. طعنه آمیز است که 22 بهمن 1399 با روز استیضاح ترامپ هم‌زمان شده و بعد از ریاست جمهوری هم دست از سر ترامپ برنمی‌دارند. قاعدتا صدا و سیما به این نکته اشاره خواهد کرد اما این پرسش هم شکل می‌گیرد پس چرا کارشناسان‌تان در دو ماه گذشته دوست داشتند ترامپ ماندگار شود؟! - صورت‌جلسۀ فرماندهان ارتش در اعلام بی‌طرفی در 22 بهمن 1357 از اسناد مهم تاریخ انقلاب است. فرماندهان ارشد نظامی ساعت 10:30 دقیقه در جلسه حاضر شدند ولی بحث چندانی درنگرفت و در نهایت این متن را امضا کردند و کار رژیم پهلوی تمام شد. در حالی که بزرگ ارتشتاران خود 26 روز قبل رفته بود: «با توجه‌ به‌ تحولات‌ اخیر كشور، شورای ‌عالی‌ ارتش‌ در ساعت‌ 10:30 تشكیل‌ و به‌ اتفاق آرا تصمیم‌ گرفته‌ شد كه‌ برای‌ جلوگیری‌ از هرج‌ و مرج‌ و خون‌ریزی‌ بیشتر بی‌طرفی‌ خود را در مناقشات ‌سیاسی‌ فعلی‌ اعلام‌ و به‌ یگان‌های‌ نظامی‌ دستور داده‌ شده‌ كه‌ به‌ پادگان‌های‌ خود مراجعه‌ نمایند. ارتش‌ ایران‌ همیشه‌ پشتیبان‌ ملت‌ شریف‌ و نجیب‌ و وطن‌پرست ‌ایران‌ بوده و خواهد بود و از خواسته‌های‌ ملّت‌ شریف‌ با تمام‌ قدرت‌ پشتیبانی ‌می‌نماید.» نام و سمت 27 ژنرال ارتش که اعلامیۀ بی طرفی را امضا و احتمال کودتا را منتفی کردند از این قرار بود: ـ ‌، رییس‌ ستاد بزرگ‌ ارتشتاران‌ ـ ‌، وزیر جنگ‌ ـ ‌، رییس دفتر ویژه‌‌ اطلاعات‌ - ‌، رییس‌ جانشین‌ ستاد بزرگ‌ ارتشتاران‌ ـ ، رییس‌ ساواك‌ (هر چند منحل شده بود) ـ ‌، مشاور رییس‌ ستاد بزرگ‌ ارتشتاران‌ ـ ‌، فرمانده‌ ژاندارمری‌ ـ ‌، فرمانده‌ نیروی‌ زمینی‌ ‌، فرمانده‌ نیروی‌ هوایی‌ ، فرمانده‌ نیروی‌ دریایی‌ معاون‌ پارلمانی‌ وزارت‌ جنگ‌ معاون‌ لجستیكی‌ نیروی‌ زمینی‌ ـ ، جانشین‌ فرمانده‌ نیروی‌ دریایی‌ ـ ‌، معاون‌ پرسنلی‌ نیروی‌ زمینی‌ ، معاون‌ طرح‌ و برنامۀ‌ نیروی‌ زمینی‌ ، دادستان‌ ارتش‌ ، رییس‌ ادارۀ‌‌ پنجم‌ ستاد ـ ، رییس‌ ادارۀ‌‌ سوم‌ ستاد رییس‌ ادارۀ‌‌ دوم‌ ستاد ‌، معاون‌ عملیاتی‌ نیروی‌ زمینی‌ ـ رییس‌ ادارۀ‌‌ هفتم‌ ستاد ـ ، رییس‌ ادارۀ‌‌ چهارم‌ ستاد ـ ، معاون‌ ستاد ـ ‌ رییس‌ ادارۀ یكم‌ ستاد ـ ‌، رییس‌ آجودانی‌ ستاد ـ ‌، رییس‌ ادارۀ بازرسی‌ مالی‌ ارتش‌ - ، فرمانده‌ هوانیروز
حوادث,آتش سوزی که عصر روز چهارشنبه در شرکت جهان ترمز واقع در شهرک صنعتی راوند کاشان رخ داد، یک کشته و یک نفر مصدوم برجای گذاشت. به گزارش ایرنا؛ مدیر روابط عمومی سازمان آتش نشانی و خدمات ایمنی شهرداری کاشان ضمن تایید این خبر گفت: این آتش سوزی که علت آن توسط کارشناسان در حال بررسی است، با حضور نیروهای آتش نشانی مهار و خاموش شد اما یک از کارگران این واحد تولیدی به علت شدت آتش سوزی جان خود را از دست داد و یک کارگر نیز مجروح شد. روح الله فدایی افزود: این عملیات توسط گروه های آتش نشان از ایستگاه های 1، 2 و3 کاشان انجام شد و از سرایت آتش سوزی به سوله ها و کارخانه های مجاور جلوگیری شد. وی از متصدیان واحدهای تولیدی و صنعتی خواست با رعایت استانداردها، توصیه ها و ضوابط ایمنی از وقوع این گونه حوادث جلوگیری کنند. شرکت جهان ترمز کاشان انواع لنتهای ریلی، تشتکی خودروهای سنگین و لنت ترمز دیسکی خودروهای سبک و سنگین را تولید می کند. این شرکت نخستین تولید کننده لنت کفشکی بدون آزبست در ایران است که هفت سال متوالی به عنوان بزرگترین صادرکننده لنت ترمز در کشور محسوب می شود.
سیاسی,نماینده بویراحمد در مجلس گفت: بسیاری از روستاهای کهگیلویه و بویراحمد خالی از سکنه شده اند. به گزارش ایلنا از یاسوج، در آئینی با حضور مسئولان استانی از جمله نماینده مردم شهرستان‌های بویراحمد، دنا و مارگون در مجلس شورای اسلامی، فرمانده سپاه فتح و دیگر مسئولان استانی، تقاطع حادثه‌ خیز یاسوج به سمیرم کیلومتر ۲ الی شش این محور کلنگ‌زنی شد. نماینده مردم شهرستان‌های بویراحمد، دنا و مارگون با تاکید بر نقش محوری حمل و نقل اعم از ریلی، زمینی و هوایی در توسعه همه جانبه، افزود: در بسیاری از استان‌ها دنبال تکمیل آزاد راه‌ها هستند ولی در کهگیلویه و بویراحمد هنوز برخی روستاها از داشتن جاده مناسب محروم هستند. مهدی روشنفکر یکی از مهمترین مطالبات و خواسته موکلین خود را داشتن راه ارتباطی مناسب عنوان کرد و گفت: انتظار می‌رود وزارت راه و شهرسازی با همکاری و رایزنی با ستاد اجرایی فرمان حضرت امام(ره) و دیگر نهادها برای احداث راه‌های روستایی در شهرستان‌های بویراحمد، دنا و مارگون اهتمام داشته باشد. وی ساماندهی ورودی شهرها بویژه یاسوج مرکز استان کهگیلویه و بویراحمد را ضروری دانست و ادامه داد: چهارخطه کردن جاده یاسوج-اصفهان به عنوان یکی از مهمترین اولویت‌ها در دستورکار بوده که با پیگیری انجام شده در بودجه 1400 در مجموع مبلغ پیشنهادی قابل توجهی دیده شده است. روشنفکر تاکید کرد: مهاجرت روستائیان به شهرها بویژه حاشیه شهر یاسوج نگران کننده بوده تا جایی که بسیاری از روستاها خالی از سکنه شده و بدون شک برخی دیگر نیز در صورت ادامه این روند در آینده نه چندان دور خالی از سکنه می‌شوند. وی با بیان اینکه بدون شک پایداری سکونت در روستاها و مهاجرت معکوس، نیازمند خدمات دهی و ایجاد طرح‌های اشتغالزا متناسب با ظرفیت‌های موجود در روستاها بوده و این مهم با شعار توسط مسئولان محقق نمی‌شود.  سیدمحمدحسین نصیری راد مدیرکل راهداری و حمل و نقل جاده‌ای کهگیلویه و بویراحمد نیز با اشاره به دغدغه و تاکید مسئولان استانی مبنی بر ساماندهی ورودی شهرها، گفت: ساماندهی یاسوج به سمت شیراز در حال انجام است. وی با بیان اینکه ایمن‌سازی یاسوج به فرودگاه با پیگیری مناقصه گذاشته و پیمانکار مشخص شد و امیدواریم بتوانیم در مدت یکسال آینده به سرانجام برسد، یادآور شد: ساماندهی روشنایی دهدشت و همچنین قلعه‌رئیسی در دستور کار قرار دارد، ضمن اینکه ورودی چرام به شاه بهرام انجام شده است.
سلامت,"نتایچ یک تحقیق نشان می‌دهد بین پینه‌های پوستی و سرطان مری در موش‌ها و انسان ارتباط وجود دارد. به گزارش ایسنا، بسیاری از افراد دچار پینه‌های پوستی می‌شوند اما در برخی این پینه‌ها دردسر بیشتری بوجود می‌آورند و در برخی موارد نادر نیز سفت شدن شدید پوست نشانه‌ای از ابتلا به نوعی سرطان مری است. پینه‌ها به طور طبیعی در نتیجه فشار بسیار زیاد به پوست یا قرار گرفتن آن در معرض سایش شدید به وجود می‌آیند. ضخیم شدن لایه سطحی پوست، واکنش بدن برای حفاظت از لایه‌های زیرین پوست است. با این حال در برخی افراد پینه‌های پوستی به حدی وخیم می شوند که لازم است پوست سفت شده برداشته شود. همچنین مبتلایان به دیابت یا مشکلات گردش خون باید به طور مداوم پاهای خود را چک کنند زیرا در شرایط آنان وجود پینه‌ها می‌تواند به مشکلات جدی‌تری منجر شود. در بررسی جدید محققان انگلیسی به مطالعه ارتباط کراتین (پروتئین موجود در لایه‌های بیرونی پوست و موثر در بروز پینه‌ها) و خطر ابتلا به نوعی از سرطان مری موسوم به ""تیلوزیس"" پرداختند. پیش از این ارتباط بین تیلوزیس، پینه و سرطان مری مورد بررسی قرار گرفته بود اما در این مطالعه بر ژن خاصی که نقش موثر در ضخیم شدن پوست دارد تمرکز شده است. در این بررسی محققان برای مطالعه تاثیر ژن iRHOM2 از موش‌های اصلاح شده ژنتیکی استفاده کردند. به گزارش مدیکال نیوز تودی، در موش‌هایی که فاقد این ژن بودند در مقایسه با موش‌های دیگر پینه‌های پوستی ضخیم‌تری ظاهر شده است."
فناوری,شرکت هواوی در رویداد2020 HDC از آخرین ساعت هوشمند خود با نام Huawei Watch GT 2 Pro رونمایی کرد. این ساعت هوشمند در قالب یک بدنه‌ی تیتانیومی ارائه می‌شود و فناوری شارژ بی‌سیم Qi دارد. این ساعت هوشمند در ماه جاری میلادی در اروپا عرضه شده است. نسخه‌ی اروپایی این ساعت هوشمند با سیستم عامل LiteOS عرضه می‌شود. اما در سمت دیگر به نظر می‌رسد که هواوی قصد دارد این ساعت هوشمند را در چین با یک سیستم عامل متفاوت عرضه کند. «ژانگ وی» (Zhang Wei) مدیر بخش ابزارهای پوشیدنی هوشمند و محصولات ورزشی هواوی بعد از به پایان رسیدن مراسم2020 HDC در مصاحبه‌ای اعلام کرد که ساعت هوشمند تازه عرضه‌شده‌ی Watch GT 2 Pro اولین ساعت هوشمندی خواهد بود که از سیستم‌عامل «هانگ‌منگ» (Hongmeng OS) یا همان هارمونی استفاده می‌کند و به‌زودی با این سیستم عامل در چین عرضه خواهد شد. شرکت هواوی در رویداد2020 HDC سیستم عامل 2.0 HarmonyOS را عرضه کرد؛ سیستم عاملی که در چین با نام Hongmeng OS 2.0 شناخته می‌شود. هواوی در این نسخه‌ی جدید، پشتیبانی از پلتفرم جدید شامل ابزارهای پوشیدنی (Wearables)، سیستم‌های درون خودرو، تبلت‌ها و گوشی‌های هوشمند را نیز اضافه کرده است. در گزارش قدیمی حدسی مطرح شده بود مبنی بر اینکه ساعت هوشمند Huawei Watch GT 2 Pro از اپلیکیشن‌های ساخت شرکت‌های ثالت (Third-party) نیز پشتیبانی خواهد کرد؛ اما ممکن است این پشتیبانی با حالت رایجی که می‌شناسیم، تفاوت‌هایی داشته باشد. در این سیستم کاربران به جای اینکه اپلیکیشن را به ‌صورت مستقیم از «اپ‌گالری» (App Gallery) دانلود کنند، باید ابتدا ساعت هوشمندشان را به گوشی موبایل وصل کنند تا بتوانند از قدرت پردازشی بیشتر گوشی استفاده کنند. نمایشگر ساعت هوشمند می‌تواند در نقش یک صفحه نمایش ثانویه کار کند و مواردی را که روی نمایشگر گوشی نشان داده می‌شوند، به نمایش درآورد. هواوی در حال حاضر مشغول تست و بررسی این ویژگی جدید است و امکان دارد در ساعت هوشمند Watch GT 2 Pro از این قابلیت استفاده کند. یعنی هم‌زمان با استفاده از سیستم عامل جدید Hongmeng OS در ابزارهای جدید هواوی، شاهد استفاده از این ویژگی هم باشیم. هواوی تاکنون تاریخ دقیقی را برای عرضه‌ی رسمی Huawei Watch GT 2 Pro در بازار چین تعیین نکرده است. اما به احتمال قوی پیش از عرضه‌ی گوشی‌های سری Huawei Mate 40 یا در نهایت هم‌زمان با این گوشی‌ها شاهد عرضه‌ی نسخه‌ی چینی Huawei Watch GT 2 Pro در بازار این کشور خواهیم بود.
سلامت,سخنگوی سازمان انتقال خون با اشاره به وضعیت سلامت خون در ایران، گفت: تمامی مراحل اهدای خون در مراکز انتقال خون در شرایط کاملا استریل و طبق استانداردهای جهانی انجام می‌شود. دکتر بشیر حاجی‌بیگی در گفت‌وگو با ایسنا، با بیان اینکه پروسه اهدای خون یک روند و جریان بین‌المللی دارد، گفت: بر همین اساس رعایت استانداردهای انتقال خون در مراکز انتقال خون کشورهای مختلف اجتناب‌ناپذیر است. در ایران نیز تمامی مراحل اهدای خون به صورت کاملا استریل انجام می‌شود. وی با بیان اینکه خون ایرانیان سالم‌ترین خون اهدایی دنیاست، افزود: میزان سلامت خون در ایران از بسیاری از کشورهای پیشرفته دنیا هم بالاتر است؛ چراکه تمامی مراحل اهدای خون در مراکز انتقال خون در شرایط استریل و طبق استانداردهای جهانی انجام می‌شود. حاجی‌بیگی ادامه داد: از طرفی باید توجه کرد که اهدای خون در ایران از سال ۲۰۰۷ میلادی به صورت ۱۰۰ درصد داوطلبانه و با اهداف انسان‌دوستانه انجام می‌شود. امروز میزان اهدای خون اهداکنندگان مستمر در کشور ۶۰ درصد است و یکی از شاخص‌های ارتقاء مراکز انتقال خون دنیا، ‌وجود اهداکنندگان مستمر است که به نوعی سلامت خون‌های اهدایی را تضمین می‌کند. سخنگوی سازمان انتقال خون با بیان اینکه ضریب امنیت و سلامت خون اهداکنندگان مستمر بسیار بالاتر از اهداکنندگان بار اولی است، گفت: در برخی از استان‌های کشور مانند استان سمنان نزدیک به ۸۰ درصد از اهداکنندگان خون مستمر هستند. اهداکننده مستمر به این معنا است که در سال حداقل دو بار موفق به اهدای خون می‌شوند. عمده مراکز انتقال خون دنیا از جمله ایران از قوانین و بیانیه‌های ISBT که مجمعی جهانی در حوزه انتقال خون است، استفاده می‌کنند و در مجامع علمی آن شرکت می‌کنند. حاجی‌بیگی با بیان اینکه امروزه تمامی آزمایشات مربوط به اهدای خون با بهترین کیت‌های استاندارد و بر روی تمامی خون‌های اهدایی انجام می‌شود، گفت: سازمان جهانی بهداشت یک اداره خاص سلامت خون دارد که در منطقه ما مقر این اداره در قاهره مصر است که پروژه‌های مختلف انتقال خون را مدیریت می‌کنند و این اقدام معمولا با کمک مراکز همکار سازمان بهداشت جهانی انجام می‌شود که سازمان انتقال خون ایران یکی از مراکز مهم همکار در منطقه امرو در زمینه سلامت خون است. وجه انتخاب مرکز همکار هم در این است که آن کشور انتخاب‌ شده از استانداردهای تعیین‌ شده برای سلامت خون برخوردار بوده و توانایی آموزش و اجرای اهداف سازمان بهداشت جهانی را برای سایر کشورها داشته باشد. وی با تاکید بر اینکه سالم‌ترین اجزاء خونی موجود در کشور محصولات سازمان انتقال خون است، گفت: سلامت خون‌های اهدایی در سازمان انتقال خون هشت تا ۱۰ برابر بالاتر و سالم‌تر از جمعیت عمومی کشور است و سلامت خون در سازمان انتقال خون ایران با تمهیدات انتخاب اهداکنندگان و انجام تست‌های غربالگری خون و رعایت اصول بهداشتی و GMP در تهیه محصولات خون از بالاترین استانداردهای جهانی برخوردار است. حاجی‌بیگی ادامه داد: به عنوان مثال نتایج بررسی آزمایش جستجوی ژنوم ویروس‌های هپاتیت B، هپاتیت C، هپاتیت A و پارا ویروس B۱۹ و HIV پالایش قراردادی پلاسمای مازاد بر مصرف حاصل از اهدای خون کامل با شرکتی در سوئیس برای تولید داروهای مشتق از پلاسما، نشان می‌دهد که در جریان تولید ۵۷ هزار و ۳۵۵ لیتر پلاسمای ایرانی که حاصل ۳۰۱ هزار و ۸۸۸ اهدای خون کامل در ایران بوده است و همچنین نتایج آزمایش‌های انجام شده بر روی ۲۱۱ هزار و ۵۲۸ مورد از اهداکنندگان خون ایرانی جهت جستجوی ژنوم ویروس‌ها توسط صلیب سرخ سوئیس هیچ موردی از هپاتیت B، هپاتیت C و ایدز در این خون‌ها ملاحظه نشده است. وی افزود: تنها چهار مورد هپاتیت A و ۵۲ مورد پاراویروس B۱۹ مثبت شده است. بنابراین این نتایج که بر روی یک جمعیت آماری بیش از ۲۰۰ هزار مورد انجام شده، نشان می‌دهد که آزمایش‌های غربالگری و انتخاب اهداکنندگان در ایران به خوبی انجام می‌شود و خون اهدایی در ایران یکی از سالم‌ترین خون‌های اهدایی جهان است که به همت ۱.۵ میلیون اهداکننده که سالانه بیش از دو میلیون و ۱۰۰ هزار واحد خون اهدا می‌کنند، اتفاق می‌افتد. حاجی‌بیگی همچنین گفت: مجددا تاکید می‌کنم که تمامی مراحل اهدای خون در مراکز انتقال خون در شرایط کاملا استریل و طبق استانداردهای جهانی است.
حوادث,"یک منبع آگاه در پلیس آگاهی جزئیات جدیدی از قتل جوان مهابادی توسط دوستانش که از لحظات ""سلاخی کردن"" و به آتش کشیدن مقتول فیلمبرداری کردند؛ را تشریح کرد. به گزارش تسنیم، به دنبال انتشار خبر قتل جوان 19 ساله مهابادی، توسط دوستانش که در حالت بیهوشی وی را با ضربات متعدد چاقو و اجسام تیز به قتل رسانده و پس از آن جسد وی را در خارج از شهر آتش زدند، یک منبع آگاه در پلیس آگاهی جزئیاتی از این جنایت فجیع را تشریح کرد. براساس این گزارش چهار جوان دستگیر شده که در ماجرای قتل دلخراش، پسر 19 ساله دست داشتند در اعترافات پرده از راز این جنابت هولناک برداشتند و ضمن تشریح ابعاد مختلف این جنایت انگیزه خود را انتقام جویی به دنبال مسائل غیراخلاقی ذکر کردند. این چهار جوان که همگی در سنین 18 تا 20 سال بودند از لحظات مختلف قتل دلخراش دوست‌شان فیلمبرداری کرده و حتی از به آتش کشیدن جسد وی نیز تصاویر ""سلفی"" گرفته‌اند، براساس اطلاعات بدست آمده از این پرونده این چهار جوان که سه نفر به عنوان معاونت در قتل و یک نفر به عنوان عامل این جنایت اعتراف کرده اند بیش از ارتکاب این جنایت، با مسموم کردن مقتول در یک مهمانی شبانه غیرمتعارف، پس از آنکه مقتول به حالت خواب و بیهوشی در می‌آید اقدام به وارد کردن ضربات متعدد چاقو به بدن وی کرده و در اعترافات خود عنوان کردند که پس از مرگ دوست‌شان با این هدف که پرده بر این جنایت هولناک بیاندازند جسد وی را در یکی از مناطق حاشیه ای به آتش کشیدند. به گفته مسئولان این پرونده جنایی، چهار جوان دستگیر شده در حالی از این صحنه‌های دلخراش فیلم گرفتند که هیچ کدام به دلیل شرب خمر، حالت عادی نداشتند. براساس اعتراف چهار عامل جوان این جنایت که به سرعت توسط ماموران پلیس شناسایی و دستگیر شدند، تصور می‌کردند که با سوزاندن جسد دوست صمیمی‌شان، هیچگاه راز این جنابت فاش نمی‌شود.   تحقیقات پلیس در مورد این پرونده به اتمام رسیده و چهار جوان مهابادی به قتل هولناک دوست صمیمی خود اعتراف کرده اند و پرونده در اختیار مراجع قضائی قرار گرفته است."
سیاسی,روزنامه به نامه نگاری اخیر سیدمحمدخاتمی رئیس جمهور اصلاحات به مقام معظم رهبری حمله کرد و از آن انتقاد کرد. کیهان نوشت: برخی محافل رسانه‌ای نزدیک به اصلاح‌طلبان می‌گویند خاتمی نامه‌ای به محضر رهبر انقلاب نوشته و در آن ضمن مرور سوابق خود، گفته که دغدغه انقلاب را دارد و هیچ‌گاه علیه انقلاب و رهبری و حاکمیت نبوده است.   به روایت این رسانه‌ها، وی از رهبری درخواست کرده که نقش پدری برای حضور و فعالیت همه نیروهای سیاسی را ایفا نمایند و به اصلاح‌طلبان رهنمود بدهند. طبق این روایت‌ها، او نوشته که اصلاح‌طلبان وفادار به نظام هستند.   سیدعلی خاتمی برادر خاتمی در توضیحی مبهم، ‌محتوای منتشر شده از نامه را ناشی از حدسیات و گمانه‌زنی‌ رسانه‌ای عنوان کرد. همچنین محمدجواد حق‌شناس عضو حزب اعتماد ملی گفته این نامه 37 صفحه‌ای، مربوط به دو ماه قبل است و در آن خاتمی، دغدغه‌هایش برای انقلاب و نظام را مطرح کرده است.   رفتارهای سالوسانه خاتمی در حالی است که وی یک عذرخواهی رسمی به خاطر خیانت‌هایش در فتنه سال 88، به نظام و مردم بدهکار است.   رفتار وی و موسوی در فتنه نیابتی 88، سواری دادن به آمریکا و انگلیس و اسرائیل، در جهت ایجاد شورش و آشوب علیه نظام بود. این خیانت در حالی اتفاق افتاد که خاتمی چندین بار در پستوها اعتراف کرده، ادعای تقلب در انتخابات (به عنوان بهانه اصلی فتنه 88) «دروغ» بوده؛ اما با این حال شجاعت و شرافت آن را نداشته که همین اعتراف به دروغگویی و فریب مردم را علنی اظهار کند.   به عبارت دیگر او و موسوی و سایر دست‌اندرکاران فتنه، متهم اول خون‌های ریخته شده، 8 ماه بی‌ثباتی کشور و خسارت به اموال عمومی و مردم، مجال دادن به گروهک‌های برانداز، و تشجیع دشمن برای اعمال تحریم‌های بعدی(موسوم به تحریم‌های فلج‌کننده)‌هستند. با همه اینها خاتمی اگر واقعا قصد ابراز ندامت و عذرخواهی دارد، باید این کار را علنی و با صراحت انجام دهد، خیانت انجام گرفته را به مردم توضیح داده و درباره حقیقت‌های جنایت روشنگری کند و از نظام و مردم طلب عفو نماید. توبه این‌چنینی و قول اصلاح‌ و جبران، شرط ادعای اصلاح‌طلبی است و در غیر این‌صورت، هم به نفاق منافقانی خواهد شد که فساد می‌ورزند اما ادعای اصلاح‌ دارند.
فرهنگی/هنری,هر جامعه‌ای که رشد کرده و جلو افتاده، به دلیل کار است و کار و کار فرهنگی را نباید لحظه‌ای تعطیل کرد.
سیاسی,دبیر مجمع تشخیص مصلحت نظام گفت: باید به جای سراب 5+1 واقعیت 25+1 را دنبال می‌کردیم.
حوادث,- قهرمان سابق بدنسازی جهان  و ستاره هالیوود در فستیوالی ورزشی در آفریقای جنوبی مورد حمله قرار گرفت. به گزارش اسپوتنیک آرنولد که در حال صحبت کردن با طرفدارانش بود، از پشت سر فردی به سمت او دویده و با پا لگد محکمی به او وارد می کند. به گزارش روزنامه independent، شوارتزنگر برای داوری مسابقات فستیوال آرنولد کلاسیک آفریقا در شهر ساندتون به آفریقای جنونی سفر کرده است. در مورد علت حمله این فرد گزارشی ارائه نشده و فرد مهاجم در بازداشت قرار دارد.
حوادث,"یک فروند هواپیمای مسافربری-تجاری با 20 مسافر و دو خدمه در شهر «منزلینسک» روسیه سقوط کرد و دست‌کم 19 تن از سرنشین‌های آن کشته شدند. به گزارش فارس، یک فروند هواپیبمای مسافربری-تجاری «لت-۴۱۰» با ۲۲ سرنشین از جمله ۲۰ چترباز دو دو خدمه در شهر «منزلینسک» روسیه سقوط کرد. بنا بر گزارش خبرگزاری روسی «اسپوتنیک»، طبق اطلاعات اولیه، هواپیمای مذکور به محض بلند شدن از باند فرودگاه، سقوط کرده است. 
 
   وزارت امور اضطراری منطقه‌ای امروز (۱۰ اکتبر، ۱۸ مهر ماه) گزارش کرد که یک فروند هواپیمای سبک در جمهوری تاتارستان روسیه سقوط کرد. شبکه «سی جی تی ان» در این خصوص گزارش کرد که دست‌کم ۱۹ نفر بر اثر سقوط یک فروند هواپیمای سبک «لت-۱۴۰» در جمهوری تاتارستان روسیه جان خود را از دست دادند. 
 
در بیانیه وزارت امور اضطراری منطقه‌ای جمهوری تاتارستان آمده است: «[یکشنبه صبح]، ما اطلاعاتی را درباره سقوط یک هواپیما با موتور سبک در نزدیکی....شهر منزلینسک دریافت کردیم. این اطلاعات اولیه است، واحدهای آتش‌نشانی و امداد در حال اعزام به محل حادثه هستند». طبق گزارش اسپوتنیک، وزارت امور اضطراری منطقه‌ای جمهوری تاتارستان ساعاتی بعد تأیید کرد که ۲۰ چترباز و دو خدمه در هواپیمای مذکور سرنشین بوده‌اند و برخی منابع دیگر نیز با این حال گفته اند که هواپیمای مذکور، ۲۳ سرنشین داشته است و ظاهراً هفت نفر از آن‌ها نجات یافته‌اند."
حوادث,انفجاری سنگین عصر امروز چهارشنبه در یکی از کارگاههای صنعتی در نزدیک شهر سلیمانیه جان یک نفر را گرفت و 5 تن دیگر را زخمی کرد. به گزارش ایرنا، منابع خبری در سلیمانیه اعلام کردند این انفجار بدلیل وجود مواد منفجره در یکی از کارگاههای مربوط به تولید محصولات فلزی در منطقه بازیان از توابع استان سلیمانیه در شمال عراق بوده است. این گزارش حاکی است انفجار در پی ذوب آهن آلات در میان کارگاه روی داده است.  بدنبال این انفجار نیروهای امنیتی در مکان انفجار مستقر شده و تحقیقات در خصوص انفجار و دلایل آن شروع شده است.
حوادث,فردی که خود را کارمند یکی از نهاد‌های امنیتی معرفی و به این وسیله از تعدادی از شهروندان کلاهبرداری می‌کرد، در قم دستگیر شد.   به گزارش خبرگزاری صدا و سیما؛ رئیس پلیس آگاهی استان با اعلام این خبر گفت: متهم ۴۱ ساله با انجام مانور متقلبانه و ادعای گرفتن وام کم بهره، مبالغی را از برخی افراد دریافت کرده و متواری شده بود.   سرهنگ قهرمان پور افزود:  با اقدامات گسترده پلیسی مشخص شد متهم در شهر‌های مختلف کشور از جمله محمودآباد مازندران، زنجان، کرج، تهران، اصفهان و مرکزی تردد داشته و در حال کلاهبرداری به روش‌های مختلف بوده است.
سیاسی,کاظم جلالی سفیر جمهوری اسلامی ایران در فدراسیون روسیه اعلام کرد که دومین محموله واکسن روسی موسوم به «اسپوتنیک وی» امروز جمعه با یک پرواز اختصاصی به تهران ارسال می شود. به گزارش ایرنا جلالی در گفت و گو با ایرنا افزود: محموله دوم واکسن کرونای روسی اسپوتنیک-وی طبق وعده مقامات بهداشتی روسی پنجشنبه شب تحویل سفارت ایران و امروز جمعه با یک پرواز اختصاصی به تهران ارسال می شود. وی گفت: طبق برنامه محموله سوم نیز ۳۰ اسفند ارسال می شود و محموله های بعدی به همین روال هر دو هفته یکبار تا رسیدن به دو میلیون دوز کامل ادامه خواهد یافت. جلالی اظهار داشت: در سفر هیات وزارت بهداشت ایران در هفته جاری گفت و گوهای خوبی بین مقام های وزارت بهداشت ایران و روسیه انجام گرفت که می تواند نقطه عطفی در روابط دو کشور در عرصه بهداشت و درمان باشد. جلالی تصریح کرد: ایران اهمیت ویژه ای برای همکاری های بهداشتی و درمانی با روسیه قائل است و به همین دلیل هیاتی در چنین سطح اعزام کرده است که این را نقطه عطف می دانیم. سفیر جمهوری اسلامی ایران درباره توافق تهران و مسکو در زمینه تولید مشترک واکسن اسپوتنیک وی در ایران گفت: بسیار زودتر از آنچه تصور می‌شد، ایران و روسیه در زمینه تولید مشترک واکسن به توافق رسیدند و بزودی تولید واکسن اسپوتنیک در ایران آغاز می‌شود. جلالی افزود: با آغاز تولید واکسن در کشورمان، جمهوری اسلامی ایران می‌تواند بعنوان هاب منطقه‌ای، علاوه بر واکسیناسیون شهروندان ایرانی، نیاز کشورهای همسایه را نیز برطرف کند. جلالی خاطر نشان کرد: نمایندگان جمهوری اسلامی ایران و روسیه روز چهارشنبه توافقنامه همکاری‌های گسترده در زمینه بهداشت، درمان و سلامت امضا کردند که در آن امکان تولید مشترک واکسن هم پیش بینی شده است. دکتر محمدرضا شانه ساز معاون وزیر بهداشت و رئیس سازمان غذا و دارو و دکتر بیگلری رئیس انستیتو پاستور ایران و جمعی از مقامات بهداشتی کشورمان طی چهار روز حضور در روسیه با هیات بهداشتی روسیه دیدار و در همین حال معاونان وزیر بهداشت ایران و روسیه «برنامه جامع همکاری‌های بهداشتی و درمانی برای دو سال آینده» را امضاء کردند. یکی از مهمترین محورهای این تفاهم نامه، توسعه همکاری‌های دو کشور در زمینه تولید مشترک واکسن و داروهای حیاتی با استفاده از ظرفیت‌های علمی و تکنولوژیکی دو کشور در زمینه واکسن و داروسازی است. معاون وزارت بهداشت، درمان و آموزش پزشکی و رئیس سازمان غذا و دارو روز چهارشنبه در پایان سفر خود به مسکو گفت: همه ابهامات در مورد تولید واکسن کرونا در جریان سفر ما به کشور روسیه برطرف شد و در مورد تولید مشترک واکسن کرونا با طرف روسی گفتگوهایی صورت گرفت. محمدرضا شانه‌ساز با اشاره به دیدار خود با قائم مقام وزیر بهداشت روسیه و برنامه های دیگر سفر خود به این کشور گفت: از نظر تبادل تجربیات و بازدید از شرکت تولید واکسن کرونا در روسیه سفر خوبی بود و اطلاعات خوبی گرفتیم و همه ابهامات برطرف شد. رئیس سازمان غذا و دارو گفت: به صورت متقابل طرف روسی اطلاعات بسیار خوبی را راجع به توانمندیهای شرکت های داروسازی و واکسن سازی ایران کسب کردند. باتوجه به صحبت هایی که شد و مقدماتی که توسط سفیر کشورمان در روسیه انجام شده است و توضیحات فنی که همکارانمان در گروه ایرانی در تماس با طرف های روسی بدست آوردند فکر می کنم همه ابهامات در مورد تولید واکسن کرونا برطرف شده باشد. وی افزود: امیدواریم کار تولید واکسن در ایران به سرعت انجام شود و ما به عنوان هاب منطقه ای برای تامین نیازهای خود به واکسن و بعد برای صادرات به دیگر کشورهای منطقه اقدام کنیم. شانه ساز در مورد امکان تولید واکسن کرونا در ایران با مشارکت روسیه خاطر نشان کرد: البته برای اینکه رقم دقیق اعلام شود نیاز به مقدمات بیشتری وجود دارد، اما آنچه که الان صحبت آن مطرح است تولید حداقل ۱۰ میلیون دوز واکسن کرونا در سال در ایران است. وی به مذاکرات شرکت های ایرانی با طرف روسی در مورد تولید واسکن کرونا اشاره کرد و در همین حال گفت که صحبت های محتاطانه ای مطرح است. در ایران سایت هایی وجود دارند که خود به تولید واکسن می پردازند. باید طوری مدیریت کنیم که همه تولیدکنندگان واکسن منفعت ببرند و در عمل برد برد باشد. الکساندرا درونووا قائم مقام وزارت بهداشت روسیه نیز در گفت و گو با ایرنا در مورد دیدار امروز خود با معاون وزیر بهداشت ایران گفت: مذاکرات سودمندی بود و مسائل مختلف و جزییات همکاریهای خود را بررسی کردیم.
سلامت,"یک متخصص پوست و مو ضمن توضیحاتی درباره انواع ریزش مو و علل آن، گقت: ریزش ۷۰ تا ۱۰۰ تار مو در طول روز طبیعی است و با استفاده از یک شامپو با PH مناسب و رژیم غذایی مناسب می‌توان از ریزش مو جلو گیری کرد. به گزارش ایسنا، دکتر بنفشه تمیزی فر با اشاره به علل ریزش مو و با بیان اینکه ریزش ۷۰ تا ۱۰۰ تار مو در طول روز طبیعی است، گفت: زمانی که فرد با مشکل ریزش مو به پزشک مراجعه می‌کند باید دقت داشت که این نوع ریزش طبیعی است یا غیر عادی. معمولا سر یک فرد ۱۰۰ تا ۱۵۰هزار تار مو دارد و ریختن بیش از ۱۰۰ تار مو در طول روز غیر طبیعی است. در عین حال رویت چند تار مو در شانه و بالش و... کاملا طبیعی است. ریزش مو زمانی نگران کننده است که موی سر کم پشت و نازک شود. وی ادامه داد: چرخه رشد مو شامل سه فاز آناژن (مرحله رشد مو که دو تا شش سال طول می‌کشد)، کاتاژن (مرحله گذری که چند هفته طول به طول می‌انجامد) و تلوژن (مرحله استراحت یا ریزش مو) است. اگر نظم این مراحل بر هم خورد، یک سری بیماری‌های مو ایجاد می‌شوند. تمیزی‌فر ضمن توضیح علل ریزش مو، این بیماری را در چند دسته تقسیم بندی کرد و گفت: ریزش مو به علل مختلف در دسته بندی‌های گوناگون جای می‌گیرند که شایع‌ترین آن اختلالات مربوط به ساقه مو است. در این نوع اختلال هر چیزی که به کراتین مو آسیب برساند و باعث شکستگی ساقه مو شود، موجب ریزش مو نیز می‌شود مانند دکلره کردن، اتوی مو کشیدن، استفاده زیاد سشوار در فاصله نزدیک، استفاده از شامپوهایی که مو را خشک می‌کند و ... وی افزود: اسکارین نوع دیگر ریزش مو است. در این نوع، سیستم ایمنی به ریشه موها حمله می‌کند و ریشه موها آسیب غیرقابل بازگشت می‌بینند. ویژگی مشخص این بیماری آن است که کف سر در جایی که مو ریخته، ملتهب و قرمز رنگ است و پوستش نازک می‌شود. این نوع ریزش بسیار مهم و جدی است و نیاز به مراجعه پزشک دارد. ریزش موی ارثی این متخصص پوست و مو در توضیح نوع دیگری از ریزش مو افزود: ریزش مو ارثی نوع دیگر و البته شایع ریزش مو است که هم در مردان و هم در زنان مشاهده می‌شود. این نوع ریزش مو به طورمعمول در مردان از سن ۲۰ سالگی و در زنان از سن ۴۰ سالگی بروز می‌کند. در این نو ع ریزش، مواجهه هورمون‌های موجود در بدن، ژن ریزش فعال می‌شود و باعث نازک شدن و ریزش مو می‌شود. این نوع ریزش در مردان از شقیقه‌ها شروع می‌شود و تاج سر موها کم کم نازک شده و می‌ریزد. در عین حال به طور معمول این مشکل در زنان از جلوی سر شروع نمی‌شود، بلکه تمام موهای سر شروع به نازک شدن و ریزش می‌کنند. همچنین باید توجه کرد ریزش موی ارثی با ریزش موی مادرزادی تفاوت دارد. یک سری بیماری‌ها مادرزادی هستند و از همان بدو تولد اتفاق می‌افتند. ریزش موی سکه‌ای وی در ادامه درباره ریزش موی سکه‌ای (ریزش آلوپسی آره آتا) نیز توضیحاتی داد و گفت: در ریزش موی سکه‌ای، در یک یا چند منطقه گرد یا تقریبا گرد در سر به طور ناگهانی موها ریزش می‌کنند که در این حالت پوست سر قرمز یا ملتهب نمی‌شود. این نوع ریزش ممکن است بعد از یک استرس شدید روحی یا جسمی اتفاق افتد. همچنین ممکن است همراه با بعضی بیماری‌ها مانند بیماری‌های تیروئیدی، بستری شدن در بیمارستان یا مصرف برخی داروها رخ دهد. در این بیماری هم سیستم ایمنی به ریشه مو حمله می‌کند با این تفاوت که ریشه مو کاملا از بین نمی‌رود. تمیزی‌فر ادامه داد: گاهی اوقات ریزش موی سکه‌ای ممکن است تمام موی سر را درگیر کند و ریزش در بخش زیادی از موهای سر رخ دهد یا گاهی موهای بدن نیز درگیر می‌شود و تمام موهای بدن نیز می‌ریزد. احتمال جواب درمان در این دو مورد نسبت به ریزش موی ""آلوپسی آره آتا"" کمتر است و این ریزش بعد از رفع استرس درمان می‌شود. برای درمان این نوع ریزش مو از تزریق داخل ضایعه یا محلول‌ها و کرم‌ها استفاده می‌شود. این متخصص پوست و مو افزود: ریزش مو دیگری وجود دارد که مانند ریزش موی سکه‌ای بر اثر استرس شدید یا بیماری رخ می‌دهد با این تفاوت که این نوع ریزش مو بعد از چند ماه از بیماری یا استرس اتفاق می‌افتد. همچنین این ریزش مو تمام سر را درگیر می‌کند. با وجود اینکه مضطرب کننده است ولی معمولا از همه ریزش موها بهتر درمان‌پذیر است و با درمان و مصرف داروها و محلول‌ها، مو مجددا رشد کرده و به حالت اولیه خود بازمی‌گردد. وی در ادامه صحبت‌هایش در توضیح علل ریزش مو، کمبود مواد غذایی یا بیماری‌های داخلی را از دیگر عوامل ریزش مو برشمرد و گفت: کم خونی، کمبود ویتامین دی، روی یا بیماری‌های لوپوس، تیروئید و دیابت ممکن است سبب ریزش مو شوند. در این نوع ریزش علاوه بر درمان موضعی ریزش باید کمبودهای غذایی بدن جبران و بیماری‌های زمینه‌ای نیز کنترل و برطرف شوند. میزان PH یک شامپوی مناسب این عضو انجمن متخصصان پوست ایران در بخش دیگری از صحبت‌هایش با اشاره به نوع شامپوهای مناسب برای مو، گفت: استفاده از یک شامپو با PH مناسب می‌تواند راهی برای جلوگیری از ریزش مو باشد. یک شامپو باید چربی پوست را از بین ببرد و در عین حال ساقه مو را خشک و شکننده نکند. برهین اساس PH شامپو برای هر مو باید متفاوت باشد. بطور کلی PH پوست سر اسیدی و بین پنج تا ۵.۵ است و PH شامپوها معمولا قلیایی بوده و بالای هفت هستند. یک شامپو با PH پنج و نیم، چربی پوست سر را از بین نمی‌برد و به میزان چرب بودن پوست، PH شامپو باید بیشتر باشد. هر شخص با توجه به شرایط مو و پوست خود باید شامپویی با PH مناسب انتخاب کند. خطر ریزش مو با شوره سر وی درباره شوره سر که دیگر عامل ریزش مو در افراد است، گفت: شوره سر نوعی قارچ است که روی پوست سر رشد کرده و موجب ملتهب شدن پوست و ریزش مو می‌شود. این نوع بیماری سر نیز باید جدی گرفته شود و با استفاده از شامپوهای ضدشوره از این موضوع جلوگیری کرد. از شامپوهای حاوی نرم کننده طبیعی استفاده کنید تمیزی‌فر درباره نرم کننده‌های موجود در شامپوها نیز توضیحاتی داد و گفت: معمولا استفاده از شامپوهایی که حاوی نرم کننده هستند، برای موها مفید است؛ چرا که این نرم کننده‌ها طبیعی هستند مانند آلوءورا، انبه یا روغن زیتون و یا پروتئین هیدرولیز شده. این نرم کننده‌ها با نفوذ به کوتیکول مو، حالتی طبیعی به مو می‌دهند و از ایجاد الکتریسیته و شکنندگی موها (که باعث ریزش مو می‌شود) جلوگیری می‌کنند. در استفاده از نرم کننده‌ها لازم است توجه داشته باشیم که نباید مدت زیادی روی مو بمانند؛ چرا که با نفوذ بیش از حد در کوتیکول، باعث کدر شدن تدریجی موها می‌شوند و شست وشو موها سخت‌تر می‌شود. کراتینه کردن مو ممکن است سرطانزا باشد! این متخصص پوست و مو همچنین با بیان اینکه کراتینه کردن مو ضمن اینکه موجب ریزش مو می‌شود، عواقب خطرناک دیگری را نیز به همراه دارد، گفت: حرارت ماده‌ای که باعث می‌شود کراتین به مو بچسبد در طولانی مدت ممکن است سرطانزا باشد و باید با احتیاط و نهایتا یکی- دو بار این کار انجام شود. عادات غذایی موثر در ریزش مو تمیزی‌فر درباره رژیم‌های غذایی موثر در ریزش مو گفت: رژیم غذایی طبیعی که پروتئین و ویتامین و کربوهیدرات به مقدار کافی داشته باشد، از ریزش مو در فرد جلوگیری می‌کند. گاهی در یک رژیم غذایی نامناسب، کمبود مواد مورد نیاز بدن مانند آهن، روی و ویتامین‌های گروه بی و دی و ... موجب ریزش مو می‌شود. توصیه ما به افراد مصرف بیشتر میوه‌ها، سبزیجات و لبنیات است که کمبودهایی مانند ویتامین دی را جبران می‌کند. دریافت کم کالری در رژیم‌های غذایی شدید نیز موجب ریزش مو می‌شود. وی در پایان تاکید کرد: اشعه ماوراءبنفش نیز یکی از عواملی است که سبب ریزش مو می‌شود."
سیاسی,سخنگوی هیئت نظارت بر رفتار نمایندگان مجلس گفت: به علت عدم همکاری نیروی محترم انتظامی درباره پرونده برخورد یک نماینده مجلس و سرباز راهنمایی رانندگی، تصمیم گیری درباره این پرونده برای هیئت نظارت امکان‌پذیر نیست. حجت الاسلام موسی غضنفرآبادی سخنگوی هیئت نظارت بر رفتار نمایندگان مجلس در گفت وگو با فارس با اشاره به پیگیری پرونده برخورد علی اصغر عنابستانی نماینده سبزوار در مجلس و سرباز راهنمایی و رانندگی در هیئت نظارت بر رفتار نمایندگان مجلس، اظهارکرد: این هیئت تاکنون ۴ جلسه پیرامون این پرونده برگزار کرده و اظهارات آقای عنابستانی که نکاتی قابل توجه و بررسی داشت، دریافت شده است و فیلم مورد نظر هم از مراجع مربوط دریافت و مشاهده گردید. وی افزود: با توجه به اهمیت کشف واقعیت ماجرا و رسیدگی قاطع به آن، لازم است همه افراد حاضر در صحنه از جمله سرباز وظیفه مذکور و افسر حاضر در صحنه و شهود و مسئولان محترم ناجا حضور یابند و اظهارات و توضیحات و مشاهدات خود را ارائه کنند تا هیئت بتواند به تصمیم و جمع بندی برسد اما متاسفانه تاکنون این همکاری با مجلس انجام نشده است و جز گزارش مکتوب اولیه، حاضر به حضور در جلسه بررسی و تکمیل اطلاعات لازم نشدند. نماینده مردم بم، ریگان، فهرج و نرماشیر افزود: هیئت نظارت بر رفتار نمایندگان به لحاظ حقوقی و جایگاهی نمی تواند کسی را ملزم به حضور در جلسه و ارائه گزارش کند و لذا به دلیل عدم همکاری ناجا فعلا امکان تصمیم گیری مجلس در این باره وجود ندارد. غضنفرآبادی اضافه کرد: پیگیری این پرونده از طریق مراجع قضایی در حال انجام است.
سیاسی,نمایندگان مجلس شورای اسلامی در مصوبه‌ای با اختصاص سهام یک میلیون تومانی برای فرزندان متولد سال ۱۴۰۰ موافقت کردند. به گزارش ایسنا، نمایندگان مجلس شورای اسلامی در جلسه علنی صبح امروز دوشنبه و در جریان بررسی جزییات لایحه بودجه در بخش هزینه‌ای با پیشنهاد محسن زنگنه درخصوص الحاق یک بند به تبصره ۲ ماده واحده لایحه بودجه موافقت کردند که براساس آن دولت مکلف است به ازای هر فرزند که از ابتدای سال ۱۴۰۰ متولد می شود، ۱۰ میلیون ریال از محل یک درصد یک دوازدهم هزینه‌های شرکت های دولتی را به صورت ماهانه کسر و پس از واریز ردیف خاص صرفاً جهت خریداری صندوق‌های سرمایه گذاری قابل معامله در بورس به نام فرزند اختصاص دهد. سازوکار اجرایی از جمله خانوارها، مشمول نحوه خرید و انتخاب صندوق و هزینه‌های مرتبط به پیشنهاد وزارت امور اقتصاد و دارایی به تصویب هیات وزیران برسد.
فرهنگی/هنری,"کنسرت‎های مختلفی در این هفته (3 تا 9 تیرماه 1396) در شهرهای مختلف کشور برگزار می‎شود. این هفته چند کنسرت در تالار وحدت ، برج آزادی و شهرهایی مانند ساری، رشت و بوشهر روی صحنه می رود. از مهدی یراحی و سیروان خسروی تا گروه کاکوبند و علیرضا قربانی این هفته کنسرت های خود را برگزار می کنند. در ادامه به ""مهمترین"" کنسرت‎هایی که این هفته برگزار خواهد شد، اشاره می‎شود. در این خبر به کنسرت‎هایی پرداخته می شود که بلیت فروشی آنها آغاز شده است و برگزاری آن قطعی به نظر می رسد."
فرهنگی/هنری,خانواده «هالینا هاچینز» فیلمبردار کشته شده در صحنه فیلمبرداری فیلم «زنگار» شکایتی علیه «الک بالدوین» و دیگر افراد مسئول ساخت فیلم مطرح کردند. به گزارش ایسنا به نقل از ورایتی، خانواده «هاچینز» روز سه‌شنبه با اعلام این که رفتار غیرمحتاطانه و کاهش هزینه به مرگ عزیزشان در صحنه فیلمبرداری فیلم وسترن «زنگار» ختم شده شکایتی را علیه «الک بالددوین» بازیگر و تهیه‌کننده این فیلم و هچنین سایر عوامل دخیل تنظیم کردند. «هالینا هاچینز» فیلمبردار ۴۲ ساله در تاریخ ۲۱ اکتبر سال گذشته میلادی در صحنه ساخت فیلم سینمایی «زنگار» با شلیک گلوله از سوی «الک بالدوین» بازیگر اصلی فیلم به شدت مجروح شد، گرچه «بالدوین» بعدها اعلام کرد که او اصلا ماشه را نکشیده است. در جریان این حادثه «هاچینز» از طریق هلی‌کوپتر به بیمارستان منتقل شد اما در نهایت درگذشت و «جوئل سوزا» کارگردان فیلم نیز از ناحیه شانه مصدوم شد. در این شکایت که نیومکیزیکو ثبت شده پیام‌ها و ایمیل‌های ارسال شده توسط «لین لوپر» دستیار فیلمبردار نیز آورده شده، فردی که اتفاقی بودن این حادثه را رد کرده بود. علاوه بر «الک بالدوین» از شش تهیه‌کننده دیگر فیلم و همچنین برخی دیگر از عوامل پشت دوربین نیز شکایت شده است. حادثه مرگبار برای «هالینا هاچینز» در حین ساخت فیلم «زنگار»، هالیوود را با شوک بزرگی رو به رو کرد و بسیاری استفاده از اسلحه‌های واقعی در پروژه‌های سینمایی را زیر سوال بردند.
سلامت,خیلی از ما روزانه کارهایی را انجام می دهیم و عادت هایی داریم که ناخواسته میزان هورمون های بدن مان را به هم می ریزند و در نتیجه روی عملکردهای جسمی و روانی بدن تاثیر می گذارند؛ مثل همین لم دادن در خانه و بی تحرکی. بدن ما در سیطره هورمون ها قرار دارد. ترکیباتی که عملکردهای اصلی و ضروری بدن از جمله بلوغ، خواب، استرس، خلق و خوی، میل جنسی، وزن و اشتها را کنترل می کنند. حتی گفته می شود که عشق نیز حاصل فعالیت همین هورمون ها است. به همین دلیل واضح است که تعادل هورمونی در بدن از اهمیت بالایی برخوردار است. اما خیلی از ما روزانه کارهایی را انجام می دهیم و عادت هایی داریم که ناخواسته میزان هورمون های بدن ما را به هم می ریزند و در نتیجه روی عملکردهای جسمی و روانی بدن تاثیر می گذارند. این عادت ها چندان عجیب و غریب نیستند، مثلا همین لم دادن در خانه و بی تحرکی یکی از عوامل بروز اختلال هورمونی است. در این مطلب، شش مورد از این عادت ها را عنوان می کنیم که روی تعادل هورمونی تاثیر گذاشته و در آن اختلال ایجاد می کنند. ورزش کردن فقط برای حفظ ظاهر و تناسب اندام نیست. ورزش منظم تاثیر زیادی روی سلامتی بدن دارد. به گزارش Web MDورزش و تحرک بدنی همانطور که به کالری سوزی و حفظ تناسب اندام کمک می کند، به همان اندازه روی تعادل هورمون ها تاثیر دارد. باید بدانید که مغز انسان آندورفین یا هورمون خوش خلقی تولید می کند. این هورمون نیز به بدن انرژی و حالت مثبتی می دهد که برای مقابله با تحریک پذیری، عصبانیت و افسردگی لازم است. آندورفین همچنین روی میل جنسی و تقویت دستگاه ایمنی بدن برای مقابله با میکروب ها و بیماری ها نقش دارد. توصیه می کنیم روزانه حداقل نیم ساعت پیاده روی کنید. خواب از طریق ساعت بیولوژیک (داخلی) بدن تنظیم می شود. نتایج پژوهشی که در International Journal of Endocrinology به چاپ رسیده است نشان می دهد ارتباط زیادی بین چرخه خواب و بیداری و ترشح هورمون ها، بخصوص در خانم ها وجود دارد. هر رژیم لاغری که میزان کالری دریافتی را به شدت کاهش می دهد، باعث اختلال هورمونی می شود. در نتیجه می توانید به سرعت وزن کم کنید، اما به قیمت بدخلق شدن، بی اشتها شدن، بدخوابی و بدتر از همه احتمال بازگشت به وزن اولیه و حتی بیشتر از آن در واقع نوسانات هورمونی باعث به ریختن سیکل قاعدگی، افزایش استرس (به دلیل افزایش هورمون کورتیزول)، افزایش قند خون و افزایش ضربان قلب می شود. همچنین باعث بروز اختلال خواب شده و میل به خوردن فست فود و هله هوله ها را افزایش می دهد. در واقع هر چه خواب شما بهتر و باکیفیت تر باشد، هورمون هایتان با تعادل بیشتری ترشح خواهند شد. در غیر این صورت اختلال هورمونی دوباره چرخه خواب را برهم خواهد زد. احتمالا شما مرتبا به باشگاه ورزشی می روید، اما باید بدانید که اگر جلسات ورزشی تان فقط شامل انجام حرکاتی با وزنه و هالتر باشد، تعادل هورمون هایتان به مشکل بر خواهد خورد. نتایج پژوهشی که در دانشگاه Penn State انجام شده است نشان می دهد افرادی که ورزش های هوازی (ایروبیک) در برنامه ورزشی شان ندارند، کمتر از مزایای ضداشتهایی هورمون گرلین بهره مند می شوند. این هورمون به طور مستقیم به تعریق بستگی دارد و مانع از ریزه خواری و مصرف هله هوله ها می شود. اگر برنامه غذایی تان شامل میزان زیادی قندهای تصفیه شده مانند انواع بیسکوییت ها، آبنبات ها، شکلات، نوشابه و دیگر مواد غذایی صنعتی شیرین باشد، نه تنها در معرض چاقی قرار خواهید گرفت بلکه احتمال بروز سندرم متابولیک و دیابت نوع دو را نیز افزایش می دهد. یادتان باشد که مصرف زیاد مواد غذایی شیرین و گنجاندن شیرینی جات زیاد در برنامه غذایی باعث مقاومت سلول ها نسبت به انسولین می شود. در واقع مصرف شیرینیجات زیاد باعث بروز اختلالی در هورمون انسولین می شود. این مسئله نیز در خانم ها به بروز اختلال در سلامتی شان منجر می شود. اگر سلول های بدن تان نسبت به انسولین مقاوم شوند، بدن تان انرژی کمتری از قندها تولید می کند و به سلول های بدن می رساند. اگر تمام رژیم هایی را که مد می شوند امتحان کرده و بی سرانجام رها می کنید، بدانید که در دام رژیم یویویی قرار گرفته اید. این مسئله نیز هورمون هایتان را تحت تاثیر منفی قرار می دهد. نتایج پژوهشی که در مرکز مطالعات بیومدیکال پنتاگن ایالات متحده آمریکا انجام شده نشان می دهد رژیم های سفت و سخت، رژیم های سم زدا و پاکسازی کننده با آب میوه ها و آب سبزیجات که میزان کالری مصرف روزانه را به شدت پایین می آورد (1000 کالری در روز) اثر مخربی روی هورمون ها بر جای می گذارد. هر رژیمی که میزان کالری دریافتی را به شدت کاهش می دهد، نقطه پایانی دارد. زمانی که مدت این رژیم های به اصطلاح معجزه گر به اتمام می رسد، اختلال هورمونی و افت میزان استروژن حاصل می شود. در نتیجه شما می توانید به سرعت وزن کم کنید، اما به قیمت بدخلق شدن، بی اشتها شدن، بدخوابی و بدتر از همه احتمال بازگشت به وزن اولیه و حتی بیشتر از آن. آیا عادت دارید که روزانه بعد از ساعت 2 ظهر، قهوه یا نوشابه و هر نوشیدنی حاوی کافئین دیگری را میل کنید؟ بدانید که این عادت ظاهرا معمولی باعث ترشح هورمون استرس یا همان کورتیزول می شود. این هورمون به طور مستقیم باعث بروز اختلالاتی مانند استرس، اضطراب، عصبانیت، کج خلقی، اختلال خواب و میل شدید به مصرف قند می شود. نتایج پژوهشی که توسط محققان آمریکایی انجام شده نشان می دهد زیاده روی در مصرف کافئین باعث افزایش کورتیزول می شود و این مسئله صرفا باعث افزایش استرس و اضطراب بدن و اختلال در خواب می شود. منبع: تبیان
فناوری,"""ریچارد برانسون"" می‌تواند اولین میلیاردری باشد که با موشک غول آسای ""ایلان ماسک"" موسوم به ""استارشیپ"" که برای پرواز به ماه و سپس مریخ طراحی شده است، به فضا می‌رود.   به گزارش ایسنا، بر کسی پوشیده نیست که ""ریچارد برانسون"" بنیانگذار شرکت ""ویرجین گلکتیک"" و نخستین کسی که موفق به راه‌اندازی گردشگری فضایی شد و خودش اولین نفری بود که آن را در رقابت فضایی با ""ایلان ماسک"" و ""جف بزوس"" تجربه کرد، از طرفداران بزرگ شرکت ""اسپیس‌ایکس""(SpaceX) متعلق به ""ایلان ماسک"" است.   شرکت هوافضایی ""اسپیس‌ایکس"" در حال نزدیک‌تر شدن به انجام اولین پرواز مداری موشک ""استارشیپ"" است و تاریخ پرتاب به سرعت نزدیک می‌شود. این گام بزرگی برای جاه طلبی‌های ""ماسک"" برای ساخت، بهره‌برداری و فرود یک سفینه فضایی جدید بر سطح مریخ خواهد بود که در نهایت می‌تواند انسان‌ها را به سیاره سرخ ببرد.   قبل از اینکه این پرواز بزرگ اتفاق بیفتد، آزمایشات زیادی لازم است و ""ماسک"" با برتری کامل بر ""جف بزوس"" در کسب قراردادهای مکرر با ناسا برای ساختن سیستم فرود انسانی برای برنامه ""آرتمیس""، به سرعت از دو رقیب فضایی خود ""جف بزوس"" مدیرعامل شرکت ""بلو اوریجین"" و ""ریچارد برانسون"" بنیانگذار ""ویرجین گلکتیک"" پیشی گرفته است.   اما به نظر می‌رسد برخلاف رقابت پیشین بر سر انجام نخستین پرواز به لبه فضا تحت عنوان ""گردشگری فضایی"" که هر میلیاردر به دنبال کسب عنوان نخستین مؤسس گردشگری فضایی بود و با پیروزی ""ریچارد برانسون"" همراه شد، این رقابت دوم، یک مبارزه دراماتیک برای جلب توجه نیست. چرا که بر اساس اعلام خبرگزاری‌ها، ""ریچارد برانسون"" به تازگی ابراز تمایل کرده است که با یکی از موشک‌های ""ایلان ماسک"" به فضا برود.   ""ماسک"" و ""برانسون"" با هم دوست هستند، بنابراین ممکن است به صورت شخصی توافق کنند و لزوما در شبکه‌های اجتماعی مانند توییتر آن را اعلام نکنند. در این میان، یک احتمال بیش از همه وجود دارد و آن، پیشنهاد احتمالی ""ماسک"" به ""برانسون"" برای پرواز با یکی از اولین پروازهای مداری ""استارشیپ"" است.   بنابراین ممکن است ""ریچارد برانسون"" اولین میلیاردری باشد که با موشک ""استارشیپ"" به فضا خواهد رفت، حتی قبل از خود ""ایلان ماسک"".   ""برانسون"" به تازگی گفته است: امیدوارم من بتوانم روزی با یکی از سفینه‌های فضایی او(ماسک) بالا بروم و او نیز با یکی از سفینه‌های فضایی ما بالا برود.   در واقع ""برانسون"" از مبادله یک صندلی در عملیات‌های ""اسپیس‌ایکس"" و ""ویرجین گلکتیک"" سخن گفته است.   گفتنی است که ""برانسون"" که یک کارآفرین شهیر است و با بالن هوای گرم جهانگردی کرده و نام‌های تجاری بی‌شماری را با پیشوند ""ویرجین"" راه‌اندازی کرده است، توسط اداره هوانوردی فدرال آمریکا به دلیل پرواز به فضا با فضاپیمای ""یونیتی ۲۲"" به عنوان یک فضانورد شناخته شده است. وی این عنوان را به دلیل عبور از آستانه ارتفاع ۵۰ مایلی که ایالات متحده آن را لبه فضا می‌داند، کسب کرده است.   ""برانسون"" همچنین گفته است که با ""ماسک"" ارتباط دوستانه خوبی دارد و ""ماسک"" از مدت‌ها قبل، بلیت پرواز با ""ویرجین گلکتیک"" را خریداری کرده است.   قابل ذکر است که شرکت ""اسپیس‌ایکس"" نیز اولین فضانوردان خود را در سال ۲۰۲۰ به مدار زمین فرستاد و از آن زمان تاکنون در مجموع ۱۸ انسان را به فضا برده است.   ""اسپیس‌ایکس"" با انجام آزمایشات تکمیلی روی موشک ""استارشیپ"" به تدریج در حال نزدیک شدن به اولین پرتاب مداری آن است. این شرکت، یک عایق برودتی کامل را دوشنبه شب روی ""استارشیپ"" آزمایش می‌کند. ضمن اینکه به تازگی موتورهای ""رپتور ۲"" بیشتری برای آن فراهم شده است که قرار است در هفته‌های آینده تعداد بیشتری از این موتورها آماده شوند.   در حالی که ""ماسک"" گفته است که پرواز مداری ""استارشیپ"" ممکن است در ماه مه سال جاری انجام شود، این جدول زمانی ممکن است به تعویق بیفتد.   اولین پرواز مداری ""استارشیپ"" احتمالا به جای تگزاس، از پایگاه کیپ کاناورال در فلوریدا انجام خواهد شد. از آنجایی که به نظر می‌رسد این برخلاف برنامه ""اسپیس‌ایکس"" برای گسترش پایگاه پرتاب فضایی خود در تگزاس است، این شرکت باید در مورد گسترش این پایگاه که قرار است دارای دو سکوی پرتاب زیر مداری، یک سکوی فرود و دو سکوی پرتاب مداری باشد، توضیحات بیشتری ارائه دهد.   شتاب گرفتن پروازهای گردشگری فضایی به این معنی است که وقتی ""استارشیپ"" بالاخره به مدار زمین برسد، به احتمال فراوان یک میلیاردر در اولین پرواز خصوصی آن حاضر خواهد بود و با توجه به ارتباط دوستانه میان ""برانسون"" و ""ماسک""، احتمالاً ""برانسون"" نخستین میلیاردری خواهد بود که سوار ""استارشیپ"" می‌شود."
فرهنگی/هنری,فیلمبرداری جدیدترین اثر بلند سینمایی مسعود جعفری جوزانی «پشت دیوار سکوت» به نیمه رسید. به گزارش باشگاه خبرنگاران؛ تمام فیلمبرداری فیلم در تهران انجام می‌شود و تمام تلاش گروه  سازنده؛ حضور در سی و پنجمین جشنواره فیلم فجر است. سحر جعفری جوزانی به عنوان بازیگر اصلی این فیلم است و تا به امروز تقریبا تمام بازیگران جلوی دوربین رفتند. در «پشت دیوار سکوت» امین تارخ، پرویز پورحسینی، حسین پاکدل، آرمان درویش، سیامک صفری، بهزاد فراهانی، شقایق فراهانی، سمیه نجومی و سحر جعفری جوزانی و...حضور دارند. در خلاصه داستان «پشت دیوار سکوت» که مضمونی اجتماعی دارد آمده؛ دختر جوانی به نام ستاره با همه وجود تلاش می‌کند تغییری در زندگی خود و دیگران ایجاد کند... گفتنی است آخرین فیلم سینمایی مسعود جعفری جوزانی «ایران برگر» بود که با استقبال خوبی از طرف مخاطبان روبرو شد.
سلامت,فراوان ترین ماده معدنی در بدن است.وجود کلسیم برای تنگ و گشاد شدن رگها انعقاد خون انقباض و عملکرد صحیح عضلات انتقال پیام های عصبی توسط سیستم اعصاب ترشح هورمونی عملکرد صحیح سلول های بدن ضروریست. با اینکه فقط یک درصد از کل کلسیم بدن برای موارد فوق مصرف می گردد با این حال بدن به شدت بر کنترل میزان کلسیم خون و سرم نظارت می کند. تغییرات شدید کلسیم خون و سرم بسیار خطرناک است و می تواند به شرایط حادی مانند گرفتگی شدید عضلانی و حتی مرگ بیانجامد. از اینر و بدن از ذخیره ی کلسیم در استخوانها برای تنظیم کلسیم خون و سرم استفاده می کند. باقیمانده ی ۹۹ درصد کلسیم بدن در استخوانها و دندانها وجود داردکه برای استحکام و عملکرد آنها ضروری است. از آنجا که بدن قابلیت تولید کلسیم را ندارد در صورت عدم مصرف کافی کلسیم در رژیم غذایی بدن از ذخیره ی استخوانی خود برای ثابت نگه داشتن کلسیم خون و سرم استفاده می کند. پس عدم مصرف کلسیم کافی می تواند به مشکلات برای دندانها و نیز پوکی استخوان ها یا استوپروزیس بیانجامد. با وجود ارجحیت تامین کلسیم و سایر مواد معدنی ضروری برای بدن از منابع طبیعی متاسفانه بسیاری از افراد این مواد معدنی را به اندازه ی کافی در رژیم غذایی خود دریافت نمی کنند. این بدان معناست که این افراد بطور قطع نیاز به مصرف روزانه ی مکمل های غذایی حاوی این مواد معدنی و ویتامین ها خواهند داشت. کمبود کلسیم یا هیپ و کلسمی در طولانی مدت به تغییراتی در دندان‌ها، مغز، بروز آب مروارید و پوکی استخوان منجر و باعث شکنندگی استخوان‌ها می‌شود. پیامدهای هیپوکلسمی می تواند کشنده باشد و اگر درمان نشود مرگ بیمار را به همراه دارد. بدن هر فرد بالغ دارای 20 تا 28 گرم منیزم است که بیش از60 درصد از آن در استخوان و بقیه در بافت نرم و مایعات بدن وجود دارد. در حقیقت افراد برای داشتن عضلات و سیستم عصبی سالم، ضربان قلب منظم و استحکام استخوان ها به منیزیم نیاز دارند. کمبود منیزیم باعث بروز مشکلاتی نظیر بیماری قلبی، دیابت، فشار خون، میگرن و پوکی استخوان می شود، به همین دلیل مصرف مواد غذایی حاوی منیزیم برای سلامت بدن انسان بسیار حائز اهمیت است. علائم ابتدایی به صورت کاهش اشتها، حالت تهوع و استفراغ و احساس خستگی و ضعف پدید می آیند. نشانه های ثانویه می توانند به صورت احساس سوزن سوزن شدن یا بی حسی دست و پا، انقباض و گرفتگی عضلات، اختلال ریتم قلبی و تغییرات خلقی بروز پیدا کنند. روی ( زینک) یک ماده معدنی کمیاب است که نقش مهمی در تنظیم عملکرد بدن دارد. این ماده در سلول های مختلف بدن وجود دارد و برای فعالیت صحیح دستگاه ایمنی بدن بسیار حائز اهمیت می باشد.   افزایش عملکرد سیستم ایمنی   کمک به تقسیم سلولی   حفظ حس بویایی و چشایی   کمک به بهبود زخم زینک هم چنین از رشد و تکامل فرد حمایت می کند. به این ترتیب، یک ماده معدنی ضروری برای زنان باردار و نیز رشد کودکان است. بدن زینک ذخیره نمی کند به این معنی که به اندازه کافی باید از مواد غذایی روزانه گرفته شود. در عصر کنونی بیشتر افراد از کمبود زینک رنج می برند و یکی از عوامل مهم ریزش م و که نقش مهمی در زیبایی افراد دارد، کمبود زنیک می باشد. به همین دلیل مصرف قرص های حاوی زینک و مواد غذایی حاوی ماده روی برای سلامت و جلوگیری از ریزش م و بسیار مهم می باشد. جذب ویتامین D و کلسیم باعث افزایش قدرت و هماهنگی عضلات افراد است و از سوی دیگر افزایش جذب کلسیم و فسفر از روده ها، کاهش دفع آنها و کنترل متابولیسم در استخوان می شود واز بروز سرطان روده بزرگ، افسردگی، مرگ زودرس، سکته مغزی، قلبی، ام اس، آرتریت روماتوئید، آلزایمر و پوکی استخوان جلوگیری می کند. این فرآورده حاوی 320 میلی گرم کلسیم، 50 میلی گرم منیزیم، 10 میلی گرم زینک و 200 واحد بین المللی ویتامین۳ D می باشد. چه کسانی باید قرص کلسیم، زینک، منیزنیم و ویتامین د دینه استفاده کنند :   افرادی که از طریق رژیم غذایی کلسیم، زینک، منیزیم و ویتامین D3 کافی دریافت نمی کنند.   افرادی که در معرض کافی تابش نور خورشید نیستند.   خانمهای باردار و شیرده (زینک موجود در این فراورده در رشد و پرورش جنین موثر بوده و مانع زایمان زودرس می گردد.)   نوجوانان به خصوص دختران جوان   خانمها در دوران قبل و بعد از یائسگی   افراد مسن جهت جلوگیری از پیر چشمی   افرادی که مبتلا به اسهال های مزمن هستند   افراد مبتلا به سرماخوردگی جهت افزایش مقاومت طبیعی بدن   افرادی که دچار اختلال درحس چشایی هستند نکاتی که درباره قرص کلسیم، منیزیم، زینک، ویتامین د دینه باید بدانیم : کلسیم و زینک جذب بسیاری از داروهای دیگر را به تاخیر می اندازد. لذا توصیه می گردد این فرآورده را با رعایت ۲ تا ۳ ساعت فاصله از سایر داروها مصرف نمایید. در موارد ابتلا به سنگهای کلیه و بیماری کلیوی بیماری قلبی-عروقی و یا مشکلات گوارشی این فرآورده را با مشورت پزشک استفاده نمایید. هرچند که مصرف هر قرص باید با دستور پزشک و تجویز آن صورت پذیرد، اما به طور کلی نوجوانان و بزرگسالان می توانند هر روز یک قرص پس غذا مصرف نمایند. به دلیل گیاهی بودن این محصول از شرکت دینه تاکنون عوارض جانبی خاصی برای آن گزارش نشده اما نباید در استفاده از این دار و زیاده روی کرد. افرادی که سابقه حساسیت به کلسیم و هریک از فرآورده های این قرص را دارند از این قرص استفاده نکنند. طبق دستور پزشک در زمان بارداری و حاملگی نیز می توانید از این محصول استفاده نمایید. این قرص را به دور ازرطوبت و تابش مستقیم نور خورشید و در دمای زیر 30 درجه سانتی گراد نگهداری نمایید. قابل تهیه در داروخانه های سراسر کشور تلفن: ۰۲۱۶۱۰۱۸ داخلی۳
حوادث,معاون اجتماعی فرماندهی انتظامی لرستان گفت: در درگیری دسته جمعی روز گذشته خرم آباد، یک نفر دیگر بر اثر جراحات وارده جان خود را از دست داد. سرهنگ رضا شیراوژن روز شنبه در گفتگو با خبرنگار ایرنا اظهار داشت: این حادثه ظهر روز گذشته به دلیل اختلافات قومی و در منطقه گلدشت خرم آباد رخ داد که در این رابطه تعداد ۳۰ نفر توسط نیرو‌های امنیتی و انتظامی دستگیر شده اند. وی تصریح کرد: در این نزاع دسته جمعی سه نفر کشته و سه نفر دیگر زخمی شدند. شیراوژن افزود: علت درگیری در دست بررسی است و اطلاعات تکمیلی متعاقبا اعلام خواهد شد.
سیاسی,عباس عبدي در روزنامه اعتماد نوشت: چهل و دومين سالگرد پيروزي انقلاب نيز از راه رسيد. در اين 42 سال فراز و فرودهاي فراواني را شاهد بوده‌ايم. نسلي كه در اين 4 دهه حضور و تجربه سياسي داشته‌اند، منحصر به فردترين نسل اين كشور هستند، چرا كه در دوره كوتاهي كه زندگي كرده‌اند تحولات عجيب و بزرگي را به چشم ديده يا در آن مشاركت داشته‌اند. آنان به نحوي در پيچ يك گذار تاريخي نيز هستند.  اكنون در سالگرد اين انقلاب چه چيزي مي‌توان گفت يا مي‌بايد گفت كه تا حدي بازتاب‌دهنده مشكلات اين روند ۴۲ ساله باشد؟    واقعيت اين است كه جامعه ايران به‌شدت تاريخ‌گرا است، شايد دليل مهم اين گرايش، فقدان فضاي مناسب براي بروز كنش سياسي براي ساختن حال و آينده است. شايد به اين دليل كه چون نمي‌تواند در امور روزمره خود وارد گفت‌وگو شود يا مشاركت موثري پيدا كند به گذشته پناه مي‌برد.    تاكنون نديده‌ام كه احزاب سياسي غربي و كشورهاي توسعه‌يافته در نقد و رد يكديگر، گذشته حزب خود يا حزب ديگري را به رخ هم بكشند. آنان خيلي عملي و در حال و اكنون فكر مي‌كنند. به همين علت پس از جنگ دوم جهاني چرچيل كه يكي از پايه‌هاي مهم پيروزي متفقين بود را از نخست‌وزيري مي‌اندازند، زيرا قهرماني در جنگ در جاي خود محترم است، ولي سياست‌مدار بايد به مسائل روز جامعه پاسخ دهد.    نمي‌دانم كه آيا غربي‌ها در رقابت‌هاي انتخاباتي خود به عملكرد چند ده ساله يكديگر يا حزب رقيب نيز مي‌پردازند يا خير، ولي تاكنون نديده‌ام كه چنين كنند. در حالي كه ما هميشه دنبال اين هستيم كه مستمسكي پيدا كنيم و ريشه هم مشكلات خود را به گردن ديگران، آن هم در گذشته بيندازيم. ديگران هم متقابلا در انجام كار مشابه كوتاهي نمي‌كنند. اگر ما بتوانيم در ميدان سياستي كه معطوف به حل مسائل امروزمان باشد، بازي عادلانه و واقعي داشته باشيم، بعيد است كه به نبش قبر گذشته مشغول شويم. نه اينكه گذشته مهم نيست، گذشته و تاريخ در حد درس‌آموزي مهم و مورد نياز است ولي ما آن را زنده كرده و به سياست تبديل مي‌كنيم.     اين رفتار علت ديگري هم دارد كه خيلي مهم است. ما در ايران نمي‌توانيم پرونده‌هاي گذشته را ببنديم. چرا؟ به اين علت كه در همان زمان رخداد، مجاز به رسيدگي كامل و شفاف نبوده‌ايم. به همين علت طرح كامل و دقيق رويدادهاي گذشته در زمان خودشان ممكن نبوده است، بعدا كه حساسيت‌ها كم مي‌شود امكان پرداختن به وجود مي‌آيد. در نتيجه همگي در پي موشكافي و نبش قبر گذشته مي‌شويم چون در همان زمان كالبد شكافي را اجازه نداده‌اند.    خارج شدن اسناد نيم قرن پيش وزارت خارجه امريكا و انگليس از وضعيت محرمانه براي ما مهم‌تر از رسيدگي و زير و رو كردن يك برنامه سياسي جديد است. در هر حال اكنون و به علل گوناگون از جمله دو مورد مذكور انگيزه افراد براي بازنگري گذشته بيشتر شده است. در اين ميان آنچه كه خطرناك و البته تا حدي طبيعي هم هست، فقدان امكان گفت‌وگوي سازنده ميان نسل‌هاي گوناگون در چنين فضايي است.    جوانان و نوجوانان امروز نه تنها تجربه‌اي از گذشته ندارند بلكه آموزه‌هاي خود از گذشته را، از طريق نظام آموزشي و رسانه رسمي كسب كرده‌اند، آموزه‌هايي كه كم‌عمق و شعاري و تحريف شده است و در اولين مواجهه فكري همه آن آموزه‌ها دود مي‌شود و به هوا مي‌رود. خوشبختانه اين نسل جديد تعلق خاطرش به حال و آينده بيش از گذشته است. ولي هنگامي كه مي‌بيند عده‌اي با تمام توان، خود را پشت گذشته پنهان كرده تا وضعيت نامناسب امروز را توجيه كنند، براي مقابله با اين رفتار گذشته را تخطئه مي‌كنند، حتي بيش از آنكه لازم است.      مساله اين نسل را نمي‌توان از شيوه‌هاي تكراري حل كرد. براي نمونه به رسانه‌ها يا به اين و آن دستور داد كه جوانان و نسل جديد را با دستاوردهاي انقلاب آشنا كنند. اگر حكومتي نتوانسته باشد اين جوانان را كه از لحظه تولد تحت تبليغات رسانه رسمي و آموزش و پرورش انحصاري بوده، با چيزي آشنا كند، يا آن چيز وجود ندارد يا پس از اين هم نخواهد توانست كه چنين كند.    اين درست نيست كه برخي از پيرمردان كه به هر دليلي نگاه مثبت به گذشته دارند، نگاه منفي يا انتقادي ديگران نسبت به گذشته را محصول بي‌اطلاعي يا بدسرشتي يا تحت تاثير تبليغات منفي بيگانه بدانند و گمان كنند كه حتما چيزهاي خوبي وجود دارد كه اگر به آنان گفته شود، به راه خواهند آمد. اين تصور به كلي باطل است. اگر حقيقتي درباره گذشته وجود دارد كه آنان بي‌اطلاع هستند و تاكنون نتوانسته‌ايد به آنان بفهمانيد، قطعا پس از اين نيز نخواهيد توانست.    مشكل مهم‌تر اين است كه تاكنون خيلي از حقايق از آنان پنهان شده است. يا به خيلي از پرسش‌ها پاسخ داده نمي‌شود و از همه بدتر اينكه آن چيزي را كه پدران نقطه قوت رويدادهاي گذشته و افتخارآميز مي‌دانند،  فرزندان و نوه‌ها، آنها را نقطه ضعف و قابل نقد و تخطئه مي‌دانند.    بنابراين بيان نقاط قوت نيز دردي را درمان نخواهد كرد، زيرا ارزش‌هاي نسل جديد تغيير كرده است و علت اصلي نيز در ناتواني پدران در همراه كردن فرزندان و رسيدن به تفاهم است. البته نيازي هم به قانع كردن نيست، زيرا عملكردها نشان از واقعيتي مي‌دهد كه به هيچ‌وجه براي نسل جديد قانع‌كننده نيست.
سیاسی,رئیس مجلس درباره انتشار برخی خبرها مبنی بر معافیت مالیاتی قضات و هیات علمی، گفت: این برداشت درست نبوده و قضات و اعضای هیات علمی باید ۱۰درصد مالیات پرداخت کنند. به گزارش تسنیم، محمدباقر قالیباف رئیس مجلس شورای اسلامی در نشست علنی امروز (دوشنبه، 11اسفند) قوه مقننه و در جریان بررسی بخش هزینه ای لایحه بودجه سال 1400، گفت: در رسانه ها آمده است قضات و اعضای هیئت علمی از پرداخت مالیات معاف شدند، اما این گونه نیست. رئیس مجلس شورای اسلامی افزود: براساس مصوبه و قانون این افراد باید 10 درصد مالیات پرداخت کنند. رأی دیروز مربوط به موضوع دیگری بود.
حوادث,تیراندازی ۷ فرد مسلح در کافه‌ای در برزیل ۱۱ کشته و یک زخمی برجا گذاشت.   روزنامه ایندیپندنت انگلیس به نقل از مقام‌های برزیلی گزارش داد که عصر یکشنبه به وقت محلی ۷ فرد مسلح وارد کافه‌ای در شهر «بِلِم» در شمال این کشور شده و اقدام به تیراندازی به جمعیت کرده اند. براساس این گزارش، در نتیجه این تیراندازی ۵ زن و ۶ مرد کشته و یک فرد دیگر زخمی شد. پلیس برزیل به یک روزنامه محلی گفت که این کافه معروف به محل خرید و فروش مواد مخدر بوده است. این تیراندازی در حالی است که در حادثه مشابهی در روز شنبه ۵ نفر در شهر سالوادور در شرق برزیل کشته شدند.
فرهنگی/هنری,شورای سینمای اروپا (یورو ایمیج) با اختصاص بیش از ۷ میلیون یورو، از تولید ۲۷ فیلم از جمله پروژه جدید اصغر فرهادی پشتیبانی مالی می‌کند. به گزارش ایسنا به نقل از اسکرین دیلی، اعضای هیئت مدیره صندوق  شورای سینمای اروپا در 147‌اُمین نشست خود که از  ۱۹ تا ۲۳ ژوئن در شهر براتیسلاو اسلواکی برگزار شد، تصمیم گرفتند از 27 تولید سینمایی حمایت مالی کنند. پروژه جدید و اسپانیولی‌زبان اصغر فرهادی که محصول مشترک فرانسه، اسپانیا و ایتالیا است به عنوان یکی از مهترین پروژه‌های اروپایی در این فهرست جای گرفته است. این فیلم با بودجه ۱۲ تا ۱۳ میلیون دلاری با بازی ریکاردو دارین، پنه‌لوپه کروز و خاویر باردم در مادرید تولید می‌شود و فیلمبرداری آن از نیمه اوت آغاز خواهد شد. «الکساندر ماله‌گی» از کمپانی فرانسوی «ممنتو فیلم»، «آلوارو لونگوریا» از کمپانی اسپانیایی «استالوارتس مورنا فیلم» و «آندریا اوچیپنتی» از کمپانی ایتالیایی «لاکی رد» تهیه‌کنندگان این فیلم اسپانیایی زبان خواهند بود. همچنین کمپانی «France ۳ Cinema» که تحت حمایت کانال پلاس وتلویزیون ملی فرانسه است نیز دیگر مشارکت‌کننده در ساخت فیلم فرهادی است که هنوز نامی برای آن انتخاب نشده است. فرهادی فیلمنامه این اثر را به زبان فارسی نوشته و پس از آن به زبان اسپانیولی ترجمه شده است. کارگردان «جدایی نادر از سیمین» برای تجاری‌ترین فیلم کارنامه کاری خود گروهی از بزرگان سینما را گردهم آورده است که از میان آن‌ها  می‌توان به «آلبرتو ایگلسیاس» (آهنگساز)، «خوزه لوییس آلکائینه» (مدیر فیلمبرداری)، «کلارا نوتاری» (طراح صحنه) و «سونیا گرانده» (طراح لباس) اشاره کرد. فرهادی امسال با فیلم «فروشنده» برای دومین‌بار موفق به کسب جایزه اسکار بهترین فیلم غیرانگلیسی شد.
سیاسی,معاول اول رئیس جمهور گفت: در این شرایط سخت که آمریکایی ها قصد زمین گیر کردن تولید و صنعت کشور را داشتند اما یک عده ایستادند و تولید کشور را سرپا نگه داشتند. به گزارش ایسنا، اسحاق جهانگیری ظهر امروز (سه شنبه) در پنجمین دوره اهدای نشان و تندیس کارآفرینی امین الضرب اظهار کرد: حتماً هر کدام از ما در کار و زندگی و فعالیتی که داریم با موانعی روبرو می‌شویم و اصلاً انسان‌های بزرگ در همین جاها تفاوت خود را با دیگران نشان می‌دهند که علی رغم موانع، کارهای بزرگ کرده اند. وی ادامه داد: کارهای خوب و ماندگاری که انجام گرفته را باید به عنوان سرمایه تلقی و به نسل جوان منتقل کنیم تا الگو سازی شود و نسل جوان احساس کند می‌تواند کارهای بزرگی انجام دهد و موانع را پشت سر بگذارد. جهانگیری در همین راستا گفت: اگر دائم از مشکلات بگوییم، دلیلی ندارد که نمونه باشیم؛ دیگرانی در کشور هستند که زیاد به مشکلات می‌پردازند و حرف نزده را زده و مشکل نبوده را بوده می‌کنند و دروغ می‌سازند و روی این دروغ تحلیل و ارزیابی می‌کنند. وی با اشاره به اهمیت تولید و صنعت و جایگاه تولیدکننده و صنعتگر گفت: کار تولید کننده و صنعتگر همواره سازندگی و ترسیم آینده خوب برای کشور بوده است. تولید کننده از دل سختی‌ها، کارهای نو و مهمی را استخراج می‌کند و ثابت می‌کند که سختی‌ها به هر حال تمام شدنی است و می‌توان از دل آن یک عمران و آبادانی برای کشور ایجاد کرد. معاون اول رئیس جمهور همچنین با اشاره به اثر تحریم های آمریکا بر اقتصاد کشور گفت: در این شرایط سخت که آمریکایی ها قصد زمین گیر کردن تولید و صنعت کشور را داشتند اما یک عده ایستادند و تولید کشور را سرپا نگه داشتند. وی ابراز امیدواری کرد: پیش بینی می‌کنم که این سختی‌ها تمام می‌شود و آینده‌ای خوب خواهیم داشت و می‌توان با استفاده از تجربیات این نسل کارکشته، مشکلات را پشت سر گذاشت.
سلامت,"و پاکسازی بدن اقدامی رایج است. بدن ما روزانه با چیزهای مختلفی در تماس است که بسیاری از آنها برای انسان خوب نیستند و گاهی اوقات به سمزدایی و بازگشت بدن به شرایط عادی نیاز است. به گزارش گروه سلامت به نقل از "" ""، اما افراد بسیاری به این مساله توجه ندارند که روح و روان ما نیز به انجام اقدامی مشابه نیاز دارد. ذهن و بدن ما هر دو می توانند با موارد منفی و چیزهای که برای سلامت مضر هستند پر شوند. بسیاری از کارشناسان بهداشت و سلامت افکار افسرده کننده را به عنوان دلیل اصلی ناراحتی انسان در نظر می گیرند. برخی نشانه ها می توانند به فرا رسیدن زمان سمزدایی روح اشاره داشته باشند که در ادامه با آنها بیشتر آشنا می شویم. اگر اخبار مختلف یا مطالبی را مطالعه می کنید که می دانید موجب ناراحتی شما خواهند شد، زمان آن فرا رسیده است که درباره سمزدایی روح خود فکر کنید. افراد منفی نگر می توانند با گذشت زمان شما را نیز شبیه به خود کنند، در شرایطی که حتی تا مدت ها پس از وقوع این اتفاق نیز متوجه آن نشوید. به این نکته توجه داشته باشید که بین یک فرد منفی نگر و فردی که به اجبار در وضعیتی منفی قرار گرفته است، تفاوت بزرگی وجود دارد و باید این مساله را مد نظر قرار داد. کنار گذاشتن لپ تاپ یا گوشی همراه و برقراری ارتباط با افرادی که دوستشان دارید، روشی خوب برای توقف روند جستجوی موارد منفی و ناراحت کننده و تغذیه روح با آنهاست. آیا هنگام صحبت با دیگران هر آن چه می گویید سخنانی طعنه آمیز و نیشدار هستند؟ آیا به طور معمول احساسات دیگران را جریحه‌دار می کنید یا بی دلیل آنها را مسخره می کنید؟ این شرایط نشان می دهد که به پاکسازی و سمزدایی روح خود نیاز دارید. شما درباره آنچه بر زبان می آورید فکر نمی کنید، زیرا سرشار از چیزهای منفی هستید. کمک هدفمند به دیگران و تفکر درباره چیزهای خوب می تواند به بهبود این شرایط کمک کند. اگر همواره امواج منفی از خود ساطع کنید، جای شگفتی نخواهد بود که دوستانتان دیگر علاقه چندانی به وقت گذرانی با شما نداشته باشند. این یک نشانه هشدار دهنده است که نیاز به سمزدایی جدی روح را خاطرنشان می کند تا بار دیگر امکان برقراری ارتباط نزدیک با دوستانتان فراهم شود. به دنبال موضوعات منفی نباشید و با افرادی که شما را خوشحال می کنند وقت بگذرانید. احساسات و عواطف آن چیزی هستند که ما را انسان می سازند. این که هیچ احساسی نداشته باشید، شرایطی بد محسوب می شود. احساسات حالتی خنثی دارند و این که ما چگونه با آنها سر و کار داشته باشید، شرایط را بهتر یا بدتر می سازد. اما زمانی که بی حس شده اید و هیچ چیزی، چه خوب و چه بد، تغییری در شما ایجاد نمی کند، زمان سمزدایی روح فرا رسیده است. ما درد مزمن را با دارو درمان می کنیم. ما بی خوابی را با داروهای خواب آور درمان می کنیم. ما از طریق ورزش و رژیم غذایی متعادل وزن خود را مدیریت می کنیم. و ممکن است به بی حسی روحی خود برچسب یک بیماری روانی، مانند ، زده و علائم آن را با مصرف دارو پنهان کنیم که امکان وخیم‌تر شدن شرایط را افزایش می دهد. از این رو، ارتباط برقرار کردن با تمامی حواس می تواند بار دیگر احساسات شما را در مسیر درست قرار داده و به بهبودی زخم هایی که با چشم غیر مسلح قابل مشاهده نیستند، کمک کند. آیا زمانی که مشکلی برای دیگران رخ داده است، به جای احساس همدردی یا همدلی با آنها از بروز این شرایط لذت برده و خوشحال می شوید؟ در نظر بگیرید اگر شما در این شرایط قرار می گرفتید، دوست داشتید واکنش دیگران به این وضعیت چگونه باشد. روبرو شدن و مقابله با زشتی یکی از بهترین روش ها برای سمزدایی روح است. مشکل این است که افراد بسیاری از این که فردی تلخ هستند، آگاه نیستند. از آنجایی که آنها متقاعد شده اند که حق با آنهاست نمی توانند اشتباه خود را شاهد و پذیرا باشند. هرچه ریشه این تلخی بیشتر رشد کند از بین بردن آن نیز دشوارتر می شود. در این شرایط حضور بین افرادی که شاد هستند می تواند هر چه بیشتر احساس بدبختی را در شما تقویت کند. ممکن است این احساس در شما شکل بگیرد که از احساسات مثبت خود جدا شده اید. توانایی پذیرش چیزهای مختلف همان گونه که هستند از جمله ویژگی هایی است که افراد شاد به اشتراک می گذارند. در شرایطی که ما روی هر چیزی که در دنیای بیرون اتفاق می افتد کنترل نداریم، اما می توانیم آنچه درونمان رخ می دهد را کنترل کنیم، به این معنی که طرز فکر، احساس و واکنش ما به موقعیت های بیرونی چگونه است. مدیتیشن و در ارتباط بودن با یک سیستم حمایتی متشکل از افرادی که به آنها علاقمند هستید به از بین بردن این احساسات منفی خاص و سمزدایی روح کمک می کند. به خاطر داشته باشید که شادی باید مسری باشد و نه ناراحت کننده. در این شرایط در به خواب رفتن، خواب باقی ماندن یا بیدار شدن از خواب با مشکل مواجه هستید. شاید کابوس هایی را تجربه می کنید که در میانه شب شما را از خواب بیدار می کنند. این می تواند نشانه ای از تلاش های روح شما برای بیان نیاز به سمزدایی فوری باشد. می تواند ابزار مناسبی برای بهبود این شرایط باشد. خواب با کیفیت و کافی می تواند احساس مثبت بودن را طی روز در شما ایجاد کند. حداقل خود شما این گونه فکر می کنید که همواره فردی قربانی هستید یا فردی علیه شما کار اشتباهی انجام داده است. اگر احساس می کنید در این موقعیت قرار دارید، شاید زمان آن فرا رسیده تا توجه ویژه ای به روح خود داشته و این پرسش را مطرح کنید که آیا به واقع من در اینجا قربانی هستم؟ شاید به این نتیجه برسید که تنها منفی بودن بر شما غلبه کرده است. افکار منفی موجب تولد واژه های منفی می شوند، که این شرایط موجب شکل گیری افکار منفی بیشتر می شود. خود را به گونه ای آموزش دهید که هنگام تفکر، صحبت یا حتی رفتار به روشی منفی متوجه شده و بلافاصله این روند را متوقف کنید. این فعالیت ها ما را وادار می کنند با خود و افکارمان در صادقانه‌ترین و آسیب پذیرترین لحظاتمان وقت بگذرانیم. اگر از انجام آنها پرهیز می کنید، احتمالا به خاطر وجود چیزی درون روح شما است که قصد ندارید با آن روبرو شوید. گام های کوچک برداشته و بر مدیتیشن هرچه بیشتر در هر روز متمرکز شوید تا زمانی که بتوانید نیازهای روح خود برای سمزدایی برآورده سازید. مدیتیشن روح را آرام می سازد. گوش دادن به خرد درونی مسیری سریع برای مقابله با افکار منفی و آن چیزی است که به سود شما کار نمی کند. در این شرایط هیچ چیزی برای شما ارضا کننده به نظر نمی رسد. سرگرمی هایی که از آنها لذت می بردید، دیگر آن احساس را در شما ایجاد نمی کنند و هیچ چیزی سرگرم کننده به نظر نمی رسد. در این حالت روح شما به یک سمزدایی جدی نیاز دارد تا بار دیگر از نظر احساسی با محیط اطراف خود ارتباط برقرار کرده و دوباره عشق بورزید. زمانی که میزان مواد شیمیایی بد و مضر در بدن انسان افزایش می یابد، بار سمی اضافی را موجب می شود. این شرایط ما را بی‌حال ساخته و حتی ممکن است موجب بیماری شود. به روشی مشابه، احساسات منفی نیز می توانند در بدن ما تجمع کنند. در صورت نادیده گرفتن، این شرایط می تواند به شدت بر ذهن، روح و بدن ما فشار وارد کند. زمانی که موضوع موارد منفی که برای ما بد هستند، مطرح می شود، بدن و روح به یک اندازه نیازمند توجه هستند."
ورزشی,آنتونی استوکس به دلیل مزاحمت برای همسر سابق خود و آزار و اذیت زنان به محض ورود به اسکاتلند دستگیر خواهد شد. به گزارش ایسنا و به نقل از سان، آنتونی استوکس مهاجم تراکتورسازی دچار دردسر بزرگی شده است و بعد از غیبت در جلسه دادگاه، اکنون به محض ورود به کشورش دستگیر خواهد شد. استوکس که اکنون در ایران بازی می‌کند متهم به ایجاد ترس و نگرانی است. او متهم به آزار و اذیت زنان در دو مقطع ۱۳ جولای ۲۰۱۸ و ۸ فوریه ۲۰۱۹ شده است. مدارک دادگاهی، استوکس را متهم به ایجاد تماس‌های صورتی کردند که محتوای تهدید آمیزی داشتند و نیز پیام‌های متنی جنسی زیادی را بر روی شبکه اجتماعی چند زن نوشته است. گفته شده است او به محض ورود به اسکاتلند دستگیر خواهد شد. او همچنین متهم شده است که راننده همسر سابقش را اذیت کرده است. هر چند دادگاه همیلتون او را از این اتهامات مطلع کرده است ولی او در دادگاه حاضر نشده است.
سیاسی,نماینده تهران با انتقاد از سیاست های ارزی دولت به صحبت های منتشر شده از رئیس دفتر رئیس جمهور درباره گران کردن نرخ ارز اشاره کرد و آن را اعترافی از جانب دولتمردان دانست. به گزارش ایسنا، مالک شریعتی در جلسه علنی عصر امروز شنبه و در خلال بررسی جزئیات لایحه بودجه در تذکری اظهار کرد: حدود دو سه ماه قبل در صحن علنی تذکری دادم مبنی بر اینکه دولت در بازار ارز مداخله می کند که با توجه به اتفاقات خارجی نحوه توزیع ارز را در کشور طوری رقم زند که متناسب با خواسته های خودش شود. آن زمان دوستان در دولت تکذیب کردند اما اخیرا رئیس دفتر رئیس جمهور این موضوع را تایید کرده و اعتراف کرد که قیمت ارز بالاتر از آن چیزی است که در اقتصاد ما محاسبه می شود و این کار بنا به خواست دولت بوده است. وی افزود: امیدواریم همچنان این اعتراف ها ادامه داشته باشد تا مردم ایران مشکلات اقتصادی شان را از زبان دولتمردان با اعتراف بشنوند. در واکنش به این صحبت ها محمدباقر نوبخت رئیس سازمان برنامه و بودجه که برای توضیح در خصوص یک پیشنهاد جهت الحاق یک بند به لایحه بودجه پشت تریبون رفته بود، به این صحبت های شریعتی پاسخ داد و گفت: آقای شریعتی یک کذب را مجددا تکرار کرد. آقای واعظی اعلام کرد آنچه بیان شده مطلب کذبی است اما آقای شریعتی باز هم آن موضوع را تکرار می کند که بی بی سی هم آن را تکرار کرد. وی افزود: وقتی فردی فریاد می زند که آن مطلب دروغ است اخلاقی نیست که مجددا به آن استناد شود. خواهش می کنم اخلاق اسلامی را مراعات کنید نه اینکه به حرفی استناد کنید که آن فرد تاکید داشته که آن را بیان نکرده است. به گزارش ایسنا، بعد از صحبت های نوبخت شریعتی با استناد به ماده ۷۵ آئین نامه در تذکری توضیح داد: اینکه نماینده دولت حرف رئیس دفتر رئیس جمهور را پس می گیرد و به نوعی عذرخواهی می کند عیبی ندارد و حتی پسندیده هم است چون از حرف غلط عقب نشینی شده است. اما اینکه آن را با چاشنی توهین به نماینده مردم همراه کنند قابل قبول نیست. می توانید بگویید تکذیب می کنیم و آن را قبول نداشته که عذرخواهی هم تلقی می کنیم. وی افزود: دولتی که دائما از توهین به خودش گلایه می کند توهین به مردم نیست که در صحن علنی مجلس نماینده را به کذب گویی متهم می کنید؟ از طرف دیگر صحبتی که آقای واعظی مطرح کرده در موارد متعدد دیگر هم بیان شده، از جمله آن می توان به جلسه با صادر کنندگان اصفهان اشاره کرد که در آنجا گفته شد ارز را باید از محل صادرات تامین می کردیم اما نتوانستیم و از شما صادر کنندگان گرفتیم و یا اینکه به دلیل کاهش فروش نفت ارز کافی نداشتیم و مجبور به این کار شدیم. آقای واعظی با اشاره به رسانه های بیگانه باز می گوید ما این کار را کردیم و تدبیر اداره کشور بوده است. سوال این است که آیا تدبیر اداره کشور گران کردن ارز بوده و یا بورس را آنچنان به فلاکت بیندازید که تا ۳۰۰ هزار میلیارد تومان از محل تراکنش ها دولت بخواهد کسری بودجه خود را جبران کند؟ این نماینده مجلس اضافه کرد: مردم در هفت و نیم سال گذشته قضاوت می کنند که چه کسی راست گفته و چه کسی دروغ گفته است. از وعده ۱۰۰ روزه حل مشکلات اقتصادی تا چرخیدن چرخ سانتریفیوژها و رونق اقتصادی را مردم دیدند و همه را در زندگی شان دیدند که چنین اتفاقی رخ نداد. شریعتی گفت: مگر کالاهای اساسی که در گمرک دپو شده بود شش روزه در زمان بایدن ترخیص نگردید. این پیوند زدن اقتصاد کشور با بیگانه نبود؟ این حفظ استقلال اقتصادی کشور است که دولت قسم یاد کرده آن را حفظ کند. وی در پایان گفت که گزارشی در مورد اختصاص ارز به کالاهای اساسی در کمیسیون اقتصادی تصویب شده و به صحن می آید. ما درباره ارز هم پیگیری می کنیم.
فرهنگی/هنری,همزمان با ادامه مراحل فنی سریال ترسناک «اهل هوا»، نخستین عکس از همایون ارشادی در این سریال منتشر شد.
حوادث,رئیس مرکز بهداشت بخش دیشموک از توابع شهرستان کهگیلویه گفت: زن اهل دیشموک توسط مادر شوهرش به آتش کشیده شد. به گزارش عصرایران، علی بخش فرامرزی در گفتوگو با ایسنا با بیان اینکه زن فوت شده 16 ساله و متاهل بوده است، اضافه کرد: بین این زن با مادر شوهر مشاجره رخ می دهد. او پس از وقوع سوختگی به یکی از بیمارستانهای یاسوج منتقل می شود اما به علت درجه سوختگی بالا جان خود را از دست می دهد. وی ادامه داد: طبق اظهارات این فرد قبل از فوت، مادر شوهر او را آتش زده است. قضیه هنوز مبهم است و دقیقا مشخص نیست، دستگاه قضایی و دادگاه باید در این خصوص نظر دهد. فرامرزی عنوان کرد: این پنجمین مورد از نوع حوادث است که در بخش دیشموک اتفاق افتاده است و علت این خودسوزی ها نیز بیشتر اختلافات خانوادگی و فقر فرهنگی بوده است. به گزارش ایسنا، به گفته اهالی منطقه، این زن ۶ ماهه باردار بوده است. شهر دیشموک از توابع شهرستان کهگیلویه در حدود ۳۰۰ کیلومتری یاسوج، مرکز استان کهگیلویه و بویراحمد واقع شده است.
فرهنگی/هنری,مدیرعامل صندوق اعتباری هنر با اشاره به سه مرحله واریز کمک بلاعوض برای هنرمندان از سه گونه تسهیلات برای آن‌ها گفت و اعلام کرد هنرمندانی که از اول مهر ۱۴۰۰ تا پایان ۱۴۰۱ ازدواج کنند و بچه‌دار شوند برای هرکدام از این اعمال ۳۰ میلیون تومان وام و پنج میلیون تومان کمک بلاعوض می‌گیرند.   به گزارش خبرآنلاین، نشست اطلاع‌رسانی مدیرعامل صندوق اعتباری هنر با موضوع تشریح اعطای بسته حمایتی به اصحاب فرهنگ، هنر و رسانه صبح دوشنبه ۲۹ آذر ۱۴۰۰ در محل این صندوق برگزار شد.   سیدمجید پوراحمدی، مدیرعامل صندوق اعتباری هنر در ابتدای جلسه چنین گفت: «این جلسه تحت عنوان تشریح بسته حمایتی هنرمندان برگزار شده است. موضوعی که چند ماهی زمان برد تا کارهای مربوط به آن انجام شود و اگرچه از شهریور ۱۴۰۰ مصوب شد اما مراحل اداری آن به طول انجامید و اخیرا توانستیم عملیاتی‌اش کنیم. این بسته شامل دو بخش؛ واریزی‌های بلاعوض و تسهیلات بانکی است.»     پوراحمدی پیش از تشریح جزئیات این بسته به ارائه آمار و ارقامی به شرح زیر پرداخت.   او با بیان این که «در حال حاضر حدود هشتاد و شش هزار و سیصد و شصت و پنج نفر عضو صندوق و لحظه به لحظه در حال افزایشند» ادامه داد: «چهل و دو هزار و هفتصد و شصت و یک نفر نیز از خدمات بیمه تامین اجتماعی و سی و پنج هزار و هشتصد نفر از خدمات بیمه تکمیلی استفاده می‌کنند. همچنین دو هزار و ششصد و سی نفر مستمری‌بگیر صندوق‌اند و پانصد نفر که نشان درجه یک هنری دارند، تحت طرح تکریمند.»     پوراحمدی با اشاره به هنرکارت و مبالغ واریزشده برای هنرمندان تا پیش از این و پس از آن، افزود: «از سال گذشته که بسته‌های حمایتی واریز شد تقاضاهای جدید و زیادی برای عضویت در صندوق داشتیم و پانزده هزار نفر تا سی‌ام مهر مدارک‌شان را بارگذاری کردند و از این پانزده هزار نفر، مدارک قریب به ۸ هزار نفر رسیدگی شد و مابقی هم رسیدگی خواهد شد.»     او با بیان این که «بسته حمایتی شامل دو بخشِ کمک‌های بلاعوض و تسهیلات است» ادامه داد: «کمک بلاعوض عمومی در سه مرحله قطعی واریز خواهد شد و اولین مرحله آن به مناسبت یلداست که ان‌شاالله تا فردا به حساب هنرمندان واریز خواهد شد و مبلغ آن یک میلیون تومان است. یک میلیون و پانصد هزار تومان نیز به مناسبت شب عید و یک میلیون و صد هزار تومان نیز اول اردیبهشت ۱۴۰۱ به مناسبت میلاد امام حسن مجتبی(ع) واریز خواهد شد. تلاش می کنیم مرحله دیگری هم به عنوان مرحله چهارم در جریان باشد اما چون هنوز قطعی نشده است راجع به آن صحبت نمی‌کنم.»     مدیرعامل صندوق اعتباری هنر با اشاره به این که «ما در صندوق میزبان بخش ارزشمندی به نام هنرمندان دارای نشان درجه یک هنر هستیم؛ اساتید برجسته و صاحبان سبک در حوزه فرهنگ و هنر» ادامه داد: «فردا، اولین مرحله از کمک‌های بلاعوض به مناسبت شب یلدا به مبلغ سه میلیون تومان، شب عید دومین مرحله از این کمک‌ها به مبلغ پنج میلیون تومان و اول اردیبهشت ۱۴۰۱، سومین مرحله به مبلغ ۴ میلیون تومان به حساب این عزیزان واریز خواهد شد.»     او با بیان این که «مشمولین کمک‌های ذکرشده تمام صاحبان هنرکارت‌ها هستند» ادامه داد: «همه متقاضیان از سال گذشته تا ۱۵ دی‌ماه و نهایتا کسانی که تا ۳۰ دی ۱۴۰۰ مراجعه و تقاضای هنرکارت کنند شامل این بسته خواهند شد.»     پوراحمدی از «کمک به مستمری‌بگیران» هم گفت و افزود: «دو هزار و ششصد و سی نفر از کسانی که دچار مشکلات و ازکارافتادگی و ناتوانی ماهانه‌اند مستمری می‌گیرند و واریزی فوق العاده در اواسط بهمن برای این عزیزان انجام می‌شود. ضمن این که شامل بسته‌های بلاعوض ذکرشده هم هستند. در ضمن به جهت حمایت از خانواده هنرمندان درگذشته مبلغ ۵ میلیون تومان به حساب خانواده این عزیزان واریز خواهد شد.»     او با تاکید بر این که «هرچند عدد کمک‌های بلاعوض ناچیز است اما باتوجه به شرایط دولت، تامین منابع دشوار و پراهمیت است» از بخش تسهیلات در قالب سه طرح «یادمان»، «شمیم» و «جوانه» گفت و توضیح داد: «تسهیلات «یادمان» شامل اعطای وامی ۸ تا ۱۵ میلیون تومانی به هنرمندانی است که نیازمند کمک فوری و ضروری‌اند و حاصل تفاهم‌نامه همکاری با یکی از بانک‌های قرض‌الحسنه کشور؛ بانک رسالت است. تسهیلاتی با کارمزد دو درصد و فاقد بهره که با اخذ دو سفته؛ یکی از هنرمند و دیگری از ضامن او پرداخت می‌شود و بسیاری از سخت‌گیری‌هایی که در طرح‌های دیگر می‌بینیم در آن وجود ندارد و برای تستش از هفته گذشته، ششصد و پنجاه نفر را به بانک معرفی کرده‌ایم و طبق گزارش‌های دریافت‌شده تمامی مراحل کار آن‌ها در کمتر از یک هفته طی کرده شده است.»   پوراحمدی با بیان این که «در «طرح شمیم» هر هنرمندی که از اول مهر ۱۴۰۰ تا پایان ۱۴۰۱ ازدواج کند و عضو صندوق باشد می‌تواند سی میلیون تومان تسهیلاتِ دو ساله با کارمزد دو درصد دریافت کند»، ادامه داد: «به علاوه کمک بلاعوض پنج میلیون تومانی نیز به حساب او واریز خواهد شد.»   او در توضیح طرح «جوانه» هم گفت: «هر هنرمندی که عضو صندوق باشد و از اول مهر ۱۴۰۰ تا پایان ۱۴۰۱ صاحب فرزند شود در قالب طرح «جوانه» سی میلیون تومان تسهیلاتِ دو ساله با دو درصد شود دریافت می‌کند و وازیری بلاعوض پنج میلیون تومانی نیز برایش صورت می‌گیرد.»   پوراحمدی در پایان گفت: «شاید این‌ها در برابر هزینه‌ها عددهای ناچیزی باشند اما همین تلاش برای برداشتن قدمی برای هنرمندان عزیز با توجه به شرایط موجود به سختی انجام شده است.»
سلامت,"- تربیت کودک یکی از حساس ترین است که در مراحل مختلف پیچیدگی ها خاص خود را دارد. بدین ترتیب آموزش و انتخاب رفتار مناسب بسیار مهم خواهد بود. اینجا تلاش می شود تا راهکارهایی ساده و موثر براساس تحقیقات منابع معتبر بین المللی ارائه شود. 
 
 
 
 
 
   همواره یکی از دشوارترین مراحل تربیتی و تنبیهی در مورد کودکان خردسال به رده سنی زیر 1 سال اختصاص دارد. بچه ها در این سن بسیار کنجکاو هستند و تمایل فراوانی به اکتشاف محیط اطراف خود خواهند داشت. دقیقا به همین علت؛ از خراب کاری های معمول بچه های خردسال گرفته تا تغییرات رفتاری ناگهانی و شدید، والدین مجبور به استفاده مکرر از واژه ""نه"" می شوند. لازم به ذکر است که منضبط سازی در دوران پیش از ورود به 1 سالگی با بازه های زمانی دیگر کاملا متفاوت خواهد بود. توصیه می شود که والدین در این زمان به هیچ عنوان از متدهای تنبیهی استفاده نکنند و اجرای اصول تربیتی را محدود به کاربرد تکنیک های مجازات و تنبیه نسازند. از جمله دیگر نکات مهم در ارتباط با کودکان زیر 1 سال می توان به اهمیت بالای ""استمرار و سازگاری"" اشاره کرد. به بیان دیگر استراتژی های بهینه در راستای تربیت و یا تنبیه فرزندان کوچکتر از 1 سال در همین دو کلمه خلاصه می شود. - همانطور که گفته شد، روش های تربیتی مناسب برای نوزادان تفاوت های چشمگیری با سایر رده های سنی دارند. در این میان یکی از مهم ترین متدهایی که والدین می توانند از آن سود ببرند، الگو سازی رفتاری خواهد بود. نوزادان و کودکان زیر 1 سال بخش بزرگی از مسیر یادگیری را به وسیله مشاهده رویکردهای اطرافیان خود و به خصوص اعضای خانواده طی می کنند. بنابراین اگر به دنبال نهادینه سازی اخلاق و یا رفتاری مشخص هستید، باید ابتدا همان ویژگی را در برخوردهای روزمره خود توسعه دهید و به مرور آن را به فرزندتان تفهیم کنید. - توجه ویژه ای به راهنمایی کودک از طریق ""زبان و دایره واژگان مثبت"" داشته باشید. این سبک از گفتار می تواند تاثیر قابل ملاحظه ای بر ذهن فرزند خردسال زیر 1 سال به جای بگذارد. در واقع به جای استفاده از کلمات و جملات منفی، معادل های مثبت را مد نظر قرار دهید. - کلمه "" "" را برای شرایط بحرانی و همچنین موضوعات مهم تر مانند بحث ایمنی کودک ذخیره کنید. به بیان دیگر هرچه بیشتر این واژه را مورد استفاده قرار دهید، از سطح اثرگذاری آن کاسته خواهد شد. با خارج کردن اجسام خطرناک یا وسوسه انگیز از دسترس کودک، نیاز به واژه نه را محدود کنید. - یکی از بزرگترین چالش های پیش روی والدین در امر تربیت فرزندان زیر 1 سال، اصرار کودکان برای بازی با وسایلی است که گاها خطرناک محسوب می شوند. در چنین شرایطی به جای تنبیه کودک توصیه می شود که از متد حواس پرتی و جایگزینی استفاده کنید. جسم مد نظر را با وسیله ای جایگزین کنید که بازی با آن مشکلی ندارد. - همه کودکان از جمله نوزادان به نظم و انضباط مداوم نیازمند هستند. در واقع روشی که در این سن به بهترین شکل ممکن جواب می دهد، حفظ استمرار در منضبط سازی کودک خواهد بود. بنابراین لازم است والدین، اعضای خانواده، مراقبین و اطرافین کودک به تقویت رابطه خود با وی از راه گفت و گو و صحبت بپردازند. 
 
 - به توصیه آکادمی پزشکی اطفال آمریکا، والدین به هیچ عنوان نباید وارد چرخه ناسالم تنبیه فیزیکی فرزندان خود شوند. این موضوع به خصوص در رده سنی زیر 1 سال اهمیت بیشتری می یابد چرا که می تواند منجر به انتقال اثرات مخرب تنبیه فیزیکی به ناخودآگاه کودک و اختلالات روحی در آینده زندگی وی شود. ضرب و شتم کودکان خردسال و کشیده زدن به آنها در برابر آموزش مسئولیت پذیری و خویشتن داری، منجر به افزایش پرخاشگری و عصبانیت در کودکان می شود. در راستای تایید هرچه بیشتر این موضوع، مطالعه ای روی کودکان زیر 1 سال در 20 شهر بزرگ آمریکا صورت گرفت. بر اساس نتایج به دست آمده مشخص شد که خانواده های معتقد به تنبیه فیزیکی گرفتار یک چرخه منفی همیشگی می شوند: هرچه تعداد کودکان قربانی افزایش می یافت، به همان نسبت رفتارهای نامناسب آنها نیز شدت می گرفت و والدین به منظور اصلاح شرایط مجددا به مجازات جسمی متوسل می شدند. این رویکرد همچنین می تواند به تضعیف رابطه والدین- فرزندی منجر شود زیرا به کودک می آموزد که آسیب فیزیکی و عاطفی به فردی دیگر در موقعیت هایی که دچار نا امیدی و عصبانیت می شوند، کاملا طبیعی است و هیچگونه مشکلی ندارد. این دسته از کودکان نسبت به همسالان خود خشونت رفتاری بیشتری را نشان می دهد که البته نتیجه مستقیم اعمال تنبیه فیزیکی از جانب والدین است. - تنبیه بدنی به ویژه در کودکان زیر 18 ماه احتمال آسیب دیدگی جسمی و ذهنی را افزایش می دهد و ممکن است عوارض ماندگار دیگری هم روی سیستم مغزی بر جای بگذارد. محققان همچنین با بررسی نمونه های خونی کودکان آسیب دیده از تنبیه جسمی به این نتیجه رسیدند که سطوح بالاتری از هورمون های مرتبط با استرس بافتی و روانی در بدن آنها وجود دارد. شاید متعجب شوید اما طبق پژوهشی دیگر، بخش بزرگی از این کودکان در دوران بزرگسالی ماده خاکستری محدودتری در مغز خود داشتند. ماده خاکستری نقش مهمی در کنترل پذیری فرد بر خود و عملکرد بهتر در تست های هوش بر عهده دارد. - فریاد زدن و استفاده از کلمات منفی یا توهین آمیز منجر به القای احساسات مخرب و شرم آمیز در کودکان می شوند. این دسته از رفتارها در هر سنی باعث تخریب ذهنی و عاطفی فرزندان شده و اثرات جبران ناپذیری را در آینده به دنبال خواهند داشت. تحقیقات نشان می دهند که هرچه واکنش های کلامی خشن از سنین پایین تری آغاز شوند، مشکلات رفتاری و اخلاقی بیشتری را در زندگی آینده فرزندان سبب می شوند و حتی می توانند مسبب بروز علائم افسردگی شوند. نویسنده کتاب "" "" می گوید: توجه داشته باشید که فرزند نوپای شما به منظور عصبانی کردنتان، ایجاد تشنج در محیط خانه و یا مزاحمت غر نمی زند. گریه ها و بی قراری های رفتاری شدید وی نیز به این علت نخواهند بود. بیشتر کودکان در این بازه سنی به واسطه عدم توانایی خود برای ابراز احساسات و یا کنترل آن بدرفتاری می کنند. آنها همچنین تمایل زیادی به اجرای نمایشی امور مختلف دارند. در نتیجه فرزند خردسالتان زمانی که واقعا شاد باشد، بسیار خوشحال است و وقتی ناراحت شود بسیار غمگین خواهد بود. مجموع عوامل فوق سبب می شود تا استفاده از اصول تنبیهی قدیمی برای کودکان زیر 2 سال چندان رضایت بخش واقع نشود. باید به خاطر داشت که کودکان 1 ساله به طور طبیعی و ذاتا افرادی بسیار کنجکاو هستند. از این رو ویژگی مذکور نباید به عنوان جرقه ای برای تنبیه بیشتر آنها مد نظر قرار گیرد. لازم است والدین به احساس استقلال طلبی فرزندان در عین تنظیم قوانین مشخص و معقول احترام بگذارند. کودکان در دوران 1 الی 2 سالگی شروع به آشنایی با واژه ها، مفاهیم و همچنین نحوه استفاده از آنها می کنند. بدین ترتیب ممکن است فرزند نوپای شما درک مناسبی از کلمه نه نداشته باشد و به همین دلیل هم استراتژی های تنبیهی شدید در خصوص وی جواب ندهد. علاوه بر این گفتنی است که صبر و انتظار برای چنین کودکی بسیار دشوار خواهد بود و نمی توان از او انتظار کنترل کامل یا حتی نسبی بر اعمال و رفتار خود را داشت. - ضروری است والدین کودکان 1 الی 2 ساله توقعات خود را از فرزندشان در سطح منطقی نگه دارند. به الگو سازی رفتار مناسب بپردازید و عمل به آن را تشویق کنید اما اصراری در این خصوص نداشته باشید. در این بازه سنی لحن صدا حین صحبت و حالات چهره بهترین معلم ها به شمار می روند و نیاز به هیچگونه واکنش اضافی مانند تنبیه فیزیکی یا کلامی نخواهد بود. تنها کافیست قاطع و همینطور مثبت باشید. - تمرکز زیادی بر پیشگیری داشته باشید. برای مثال پیش از آن که نیاز باشد فرزندتان را برای بازی با ظروف شکستنی سرزنش کنید، آنها را در محلی غیر قابل دسترسی قرار دهید. پیشگیری از جمله موثرترین رویکردهای ممکن در سنین خردسالی محسوب می شود. محدودیت های استفاده از وسایل خطرناک را به فرزند خود توضیح دهید و در صورت عدم رعایت قوانین، جسم مورد نظر را به کلی جا به جا کنید. - به بی قراری های شدید رفتاری و بدخلقی های مقطعی کودک با آرامش و تکیه بر تکنیک حواس پرتی پاسخ دهید. گاها دیده می شود که والدین در چنین موقعیت هایی به تنبیه فیزیکی و کلامی مراجعه می کنند. این در حالی است که از نظر علمی، کودک 1 الی 2 ساله شما نمی تواند رویکردهای منفی مذکور را در ذهن خود تجزیه و تحلیل کند و در نتیجه ممکن است های نامناسب تری به آنها نشان دهد. سعی کنید تا جای امکان بر اعمال و رفتارتان مسلط باشید. - از آن جایی که کودک تدریجا شروع به تشخیص موارد مجاز از غیر مجاز و درست از غلط می کند، ممکن است به منظور بررسی محدودیت ها شما را آزمایش کند و رفتارتان را بسنجد. در نتیجه توصیه می شود که به رفتارهای مطلوب توجه کنید و به آنها بها بدهید. در مقابل رفتارهایی را که به هیچ عنوان نمی پسندید و تمایلی به تکرار آنها ندارید، مورد بی توجهی محض قرار دهید. فرزند نوپای شما به سرعت علت این بی توجهی را درک خواهد کرد و نتیجه مد نظر به دست می آید. - بی قراری های رفتاری و بدخلقی های دوره ای به دنبال تلاش کودک برای تسلط بر مهارت ها و یا موقعیت های جدید بیشتر می شوند. توصیه می شود که والدین محرک های طوفان خشم را در فرزندان خود پیشبینی و شناسایی کرده و در ادامه با استفاده از برنامه های جذاب مانند وعده های غذایی محبوب کودکان، تفریح مورد علاقه آنها یا فعالیتی دو نفره (تماشای فیلم، بازی و یا ساخت کاردستی) ذهن آنها را به سوی مسیری دیگر منحرف کنند. - به کودک نوپای خود آموزش دهید که باید از رفتارهای پرخاشگرانه با دیگران از جمله وارد کردن آسیب فیزیکی و یا کلامی به شدت خودداری کند. گاها دیده می شود که والدین بدون هیچگونه توضیح و آموزش قبلی، فرزند خود را به واسطه کتک زدن کودکی دیگر تنبیه می کنند. در مقابل بچه های خردسال فقط در صورتی می توانند برخورد متعادل و دوستانه را فرا بگیرند که در محیط زندگی آنها رفتارهای محترمانه و غیر خشونت آمیز در جریان باشد. - در اجرای قواعد، قوانین و محدودیت های خود تحت هر شرایطی ثابت قدم بمانید. همانطور که اشاره شد کودکان نوپا ذهنی پویا در راستای آزمایش والدین دارند و می توانند هرگونه عقب نشینی از چهارچوب های همیشگی را سریعا تشخیص دهند. البته در صورت نیاز و به صلاح دید خودتان و همسرتان می توانید یک سری دوره های استراحتی کوتاه مدت را نیز پیاده سازی کنید. در این دوره ها که به تناسب تغییرات رفتاری کودک انتخاب می شوند، محدودیت ها کم رنگ تر شده و به اصطلاح همگی فرصت استراحت خواهند داشت. - درست مانند رده سنی 0 تا 1 سالگی، در بازه زمانی 1 تا 2 سالگی نیز تنبیه فیزیکی تحت هیچ شرایطی صحیح نیست و می تواند به نهادینه سازی عواطف مخرب در ناخودآگاه ذهن کودک منتهی شود. - شاید عجیب باشد اما حتی در 1 سالگی نیز بی برنامگی می تواند نتایج مخربی به دنبال داشته باشد. هرچند سن کودک بسیار پایین است، اما همچنان لزوم تنظیم یک زندگی ساختارمند احساس می شود. اگر فرزندتان از برنامه پیشنهادی شما پیروی نمی کند، نقاط منفی این تصمیم و عواقب احتمالی را به وی یادآوری کنید. - فرزندان از 1 سالگی به بعد تدریجا به درک بیشتری از برخوردهای والدین خود با یکدیگر دست می یابند. از این رو هرگونه واکنش نامناسب و اشتباهی نسبت به مشاجرات معمول زندگی زناشویی می تواند منجر به القای الگوی اخلاقی منفی در ذهن کودک شود. بدین ترتیب توصیه می شود که تحت هیچ شرایطی چه به منظور تنبیه و چه حل اختلافات زندگی زناشویی، رفتارهای خشونت آمیز از خود نشان ندهید. - نسبت به واژه ""نه"" از جانب فرزندتان واکنش نشان ندهید. کودکان از 1 سالگی به بعد وارد مراحل اولیه شکل گیری هویت مستقل از شما می شوند. این بخش از روند تکاملی سبب می شود تا با هر چیزی مخالفت کنند. برای مثال ممکن است لباس صورتی منتخب شما را دوست نداشته باشند و یا به جای سیب موز بخواهند و برای آن گریه کنند! در هر صورت تنها باید آرامش خود را حفظ و با مهربانی برخورد کنید. برای کودکی 2 ساله زندگی همانند یک ترن هوایی احساسی است. چالش وی در این مدت نیز تلاش برای درک بهتر عواطف و تجربیات شخصی خواهد بود. وی نیازمند آزمایش و تجزیه و تحلیل دائمی محیط اطرافش است تا بتواند از این مسیر واکنش های احتمالی دیگران را تفسیر کند. برای مثال فرزند 2 ساله شما با خود می گوید: اگر از پوشیدن کفش هایم خودداری کنم، چه اتفاقی رخ می دهد؟ با توجه به نکات فوق طبیعی است که کودک 2 ساله به منظور درک احساسات خود و برقراری ارتباط از مسیر گفتار با اعضای خانواده یا اطرافیان دچار مشکل شود. وی همچنین در ادامه در می یابد که قرار نیست به هرآنچه دوست دارد دسترسی داشته باشد و ممکن است دچار تغییرات رفتاری ناگهانی شود. این دسته از مسائل گاها منجر به خستگی ذهنی والدین شده و آنها را وادار به واکنش های رفتاری نامناسب می کند. - سعی کنید مبارزات قدرت را به حداقل میزان ممکن برسانید. در بسیاری از موارد نبردی بی فایده و غیر معقول میان والدین و کودکان به منظور قدرت نمایی و تثبیت خواسته یکی از طرفین شکل می گیرد. این در حالی است که نه تنها رویکرد مذکور برای هر دو طرف به شدت مخرب خواهد بود، بلکه می تواند منجر به تخریب رابطه والدین- فرزندی نیز بشود. برای جلوگیری از وقوع چنین وقایع ناخوشایندی، انتظارات خود را به طور کاملا واضح بیان کنید و از داد و فریاد بپرهیزید. والدین در عین حال باید گزینه های ساده و قابل دست یابی را به فرزندان خود ارائه دهند و توقعات غیر واقعی از توانایی های آنها نداشته باشند. به کودک خود انگیزه همکاری بدهید و به یاد داشته باشید که دائما در معرض آزمون و خطا از جانب وی هستید. - به جای تنبیه کودک که اغلب هیچ نتیجه مطلوبی به دنبال نخواهد داشت، به او کمک کنید تا نحوه تسلط بر احساسات خود را فرا بگیرد. حدودا از 2.5 سالگی به بعد کودک می تواند عواطف منحصر به فرد مانند حس همدلی را در ناخودآکاه خود توسعه داده و مفهوم آن را درک کند. - مجددا لازم است تا بی قراری های مقطعی و بد خلقی های ناگهانی فرزندان نوپا با دقت فراوانی مدیریت شوند. در مورد کودکان 2 ساله نیز همانند سایر رده های سنی عمل می شود. عصبانیت و خشم بدون مقدمه کودک را نادیده بگیرید و تسلیم نشوید، اما تا زمانی که این وضعیت به کلی متوقف شود در کنار وی حضور داشته باشید و او را حمایت کنید. سپس فرزندتان را به سمت رفتار مثبت سوق دهید و به خاطر داشته باشید که مجاز به استفاده از روش های تنبیهی منزوی کننده یا تحقیر کلامی نیستید. 
 
 - عصبانیت و خشم در خصوص کودکان نوپا به هیچ عنوان پذیرفته نیست. در واقع والدین باید بدانند که آگاهی از محدودیت های شخصی یکی از اجزای مهم منضبط سازی کودکی 2 ساله خواهد بود. اگر به واسطه مشاهده رفتار و یا گفتار اشتباه کودک دچار خشم شده اید، سریعا محیط را ترک کرده و چندین نفس عمیق بکشید. - جلوی عطش کودک برای اکتشاف محیط اطراف خود را نگیرید. شاید تصور کنید که کثیف کردن لباس ها به دنبال بازی در فضای آزاد، به هم ریختن اتاق و یا نقاشی کشیدن روی سطوح مختلف خانه مستلزم تنبیه جدی و شدید هستند اما بهتر است در چنین مواقعی به استراتژی های موثر مانند ""تفکر مشابه"" روی آورید. بر اساس این تکنیک والدین خود را به جای کودک قرار می دهند و سعی می کنند که همانند وی فکر کنند. همین رویکرد به ظاهر ساده و معمولی می تواند نتایج شگفت انگیزی به همراه داشته باشد. - استفاده عجولانه و بدون دلایل کافی از تکنیک گوشه نشانی در این رده سنی به نفع فرزندان و همینطور والدین نخواهد بود. در واقع با ورود به 2 سالگی مهارت های شناختی، ذهنی و حسی کودکان به مرور زمان تکامل می یابند. از این رو نمی توان انتظار داشت که اجرای تکنیک گوشه نشانی به دنبال هر اشتباه ساده ای نتایج مطلوبی را به معرض نمایش بگذارد. والدین باید در این امر صبر و حوصله فراوانی به خرج دهند و با خرد کافی وارد عمل شوند. - عدم تعادل میان سخت گیری و همدلی از جانب والدین در این بازه زمانی، عواقب بیشماری خواهد داشت. توجه داشته باشید که سنگینی کفه ترازو به سمت هر یک از طرفین نام برده، استراتژی های تربیتی منتخب شما را بی اثر خواهد کرد. به عنوان نمونه اگر مقابل بدخلقی های مقطعی فرزندتان بردباری و همدلی پیش گرفته اید، در خصوص اجرای قواعد و قوانین از پیش تعیین شده فضای خانه و خانواده محکم و ثابت قدم باشید. ضمن حفظ خونسردی خود، در راستای رسیدگی به مشکل رفتاری و یا کلامی کودک نیز با جدیت رفتار کنید. به بیان دیگر فرزند نوپای شما باید بداند که در عین مهربانی، از مقررات شخصی خود صرف نظر نخواهید کرد. در این بازه سنی با احساسات متنوعی سر و کار خواهند داشت. چالش اصلی کودکان 3 تا 4 ساله، افزایش کنترل خود روی عواطف فردی و ارتقا سطح استقلال به شمار می رود. در واقع استقلال برای یک کودک 3، 4 ساله مایه مباهات است و حرف اول و آخر را برای وی می زند. پدران و مادران کودکان 3 ساله باید به نکات مختلفی توجه کنند. به عنوان نمونه کودک در این سن تمایل زیادی به همکاری و انجام تمام و کمال مسئولیت هایی خواهد داشت که گمان می کند از پس آنها بر می آید. با این حال والدین نباید انتظار همکاری مداوم را از فرزند خود داشته باشند و لازم است کمی واقع گرا باشند. علاوه بر موارد فوق، کودکان پس از 3 سالگی شروع به درک روابط علت و معلولی خواهند کرد. برای مثال آنها به مرور زمان متوجه می شوند که پیامد شیطنت های کنترل نشده، تنبیه و یا حذف یک سری از امتیازات خواهد بود. وی همچنین در می یابد که رفتارهای خوب با تشویق و تایید همه جانبه شما همراه می شوند. بدخلقی های مقطعی و واکنش های شدید رفتاری همچنان در این بازه سنی طبیعی و شایع هستند و حتی ممکن است با غر زدن های مکرر روزانه نیز رو به رو شوید. اما در مجموع کودک به توانایی بهتری در راستای مدیریت نا امیدی، ناراحتی و احساس خشم و عصبانیت خود دست خواهد یافت. آنها در عین حال با چالشی جدی برای کنترل صحیح خشم و اضطراب مواجه خواهند بود. گاهی اوقات همین موضوع می تواند بر قابلیت های اجتماعی و مهارت های عاطفی فرزندان خردسال تاثیر گذار باشد. با مرور سریع تمامی نکات نام برده می توان به راحتی به این نتیجه رسید که تنبیه کودکان 3 الی 4 ساله همانند سایر رده های سنی چه به صورت فیزیکی و چه کلامی دستاورد مطلوبی به دنبال نخواهد داشت. - یکی از مهم ترین استراتژی های مورد استفاده در خصوص کودکان 3 الی 4 ساله، مشارکت دادن آنها در کمک به انجام امور داخلی خانه یا تعریف یک سری مسئولیت های مشخص به شمار می رود. این وظایف باید تناسبی منطقی با شرایط سنی فرزندان داشته باشند و بتوانند در توسعه یکی از مهارت های زندگی یا آموزش نکته ای ویژه به کودک نقش اساسی ایفا کنند. البته گفتنی است که نباید به هیچ عنوان کودک را به واسطه عدم پیگیری درخواست مطرح شده از جانب شما و همکاری لازم مجازات کنید. کار مورد نظر را با زبانی ساده به فرزندتان توضیح دهید و از سعی و تلاش وی برای انجام صحیح آن قدردانی به عمل آورید. - به تکرار و الگو سازی رفتار خوب بپردازید و تا جایی که می توانید فرزندتان را مورد تعریف و تمجید قرار دهید. لازم به ذکر است که استفاده از رویکردهای مفرح مانند بازی، قدرت بیشتری در القای الگوهای رفتاری و گفتاری مطلوب در فرزندان خواهد داشت. مثلا می توانید آهنگ مورد علاقه فرزند خود و یا آهنگی دلنشین پخش کنید و از او بخواهید تا پیش از اتمام آن، حداقل 3 مورد از مسئولیت های خود را انجام دهد. - اگر به سیستم های تشویقی و تنبیهی معتقد هستید، پیامدهای مورد نظر برای رفتارهای اشتباه فرزندان را به صورت مختصر و مفید اجرا کنید و از رویکردهای افراطی به شدت بپرهیزید. برای مثال یک کودک 3 ساله به اندازی بالغ شده است که بتواند تکنیک گوشه نشانی را برای مدت زمانی در حدود 3 دقیقه تحمل کند. توصیه می شود در صورت امکان به جای استفاده از سیستم های تنبیهی مانند تکنیک گوشه نشانی، از مسیر پیشگیری مشکلات را پیش از وقوع آنها برطرف کنید. 
 
 - از آن جایی که مهارت های شناختی کودکان با فرا رسیدن 3 سالگی دستخوش پیشرفت قابل ملاحظه ای می شود، اعمال خشونت و تنبیه فیزیکی یا کلامی فرزندان تبعات جبران ناپذیری در آینده آنها خواهد داشت. آسیب به کودکان خصوصا در اشکال جسمانی، به آنها می آموزد که چنین رفتارهایی کاملا عادی هستند و خودشان هم می توانند در صورت صلاح دید به افراد ضعیف تر زورگویی کنند. والدین باید به طور جدی محتوایی که به فرزند خود آموزش می دهند را بررسی و تجزیه و تحلیل کنند. - در برخی از موارد ممکن است کودک به هیچ عنوان صحبت های والدین را گوش ندهد و لجبازی بیشتری از خود نشان دهد. در چنین شرایطی معمولا والدین دچار خشم و عصبانیت می شوند و سعی می کنند با سخن رانی های طولانی فرزندان را متقاعد سازند. این در حالی است که توصیه می شود والدین تا جای امکان از چنین گفت و گوهای دو طرفه و مخربی دوری کنند. اگر فرزندتان بر منطق خود پافشاری می کند و درخواست های شما را جدی نمی گیرد، بهتر است از عبارات کوتاه استفاده کنید. به بیان دیگر تنها 1 یا 2 کلمه مناسب با بار مفهومی لازم برای تفهیم کودک 3 ساله شما کافی خواهند بود تا وی را از لجاجت مقطعی ناشی از تنش ایجاد شده جدا کنند. - یکی دیگر از مشکلات عمده پدران و مادران در برخورد با کودکان خردسال (3 سالگی به بعد)، عدم وجود صبر و بردباری کافی محسوب می شود. از آن جایی که مغز کودکان همچنان قابلیت دریافت اطلاعات و تجزیه و تحلیل بسیار سریع آنها را ندارد، شاید لازم باشد درخواست خود را چندین بار برای آنها تکرار کنید. تحمل بالا در این مسیر نه تنها ضروری است، بلکه باید تبدیل به یکی از عادات اصلی والدین شود. - در میان موارد مذکور شماری از والدین را نیز می توان مثال زد که توجه چندانی به حالات چهره، لحن صدا و هم سطحی فیزیکی با فرزندان خود ندارند. از جمله اصلی ترین نشانه های احترام والدین به فرزندان، نشستن و یا خم شدن هنگام گفت و گو با کودک محسوب می شود. اگر می خواهید صحبت شما بیشترین تاثیر ممکن را بر فرزندتان داشته باشد، باید به این موارد جزئی توجه کنید. از حالت چهره گرفته تا لحن صدا و هم سطحی بدن، حتی در موقعیت های تنش زا هم به کودکان خردسال احترام بگذارید. مهارت های اجتماعی در این بازه سنی به شکوفایی می رسند، کودک در راستای برقراری بین نیازهای خود و نیازهای دیگران تلاش خواهد کرد، درک وی از عواقب رفتارهایش تا اندازه زیادی افزایش می یابد، به مرور زمان مفهوم وجدان تکامل بیشتری خواهد یافت و گویی تمامی ابعاد جهان پیرامون او در مسیر گسترش هرچه بیشتر گام بر خواهند داشت. زمانی که یک کودک خردسال وارد 4 سالگی می شود، با تمرکز بیشتری قادر به انجام فعالیت های مربوط به خود و بازی کردن خواهد بود. به همین دلیل منحرف کردن یکباره توجه آنها به خصوص اگر در حال تکمیل کاری مشخص باشند، دشوارتر از هر موقع دیگری است. همچنین ممکن است تدریجا با غر و لندهای بیشتری رو به رو شوید. این مسئله بدین دلیل است که کودک به قابلیت بهتری در جهت تفکر و ازریابی کمبودهای خود دست خواهد یافت. از جمله دیگر خصوصیات رفتاری و شخصیتی کودکان 4 تا 6 ساله می توان به موارد زیر اشاره کرد: - کودک می آموزد که چگونه باید خود را به جای دیگری تصور کند - آنها دیگر به اندازه بزرگ شده اند که بتوانند با آگاهی از قوانین پیروی و در امور خانه مشارکت کامل کنند - به مرور زمان و با افزایش هرچه بیشتر سن، کودک به مهارت بهتری در راستای کنترل تکانه های عصبی و روانی دست می یابد - با ورود به مرحله پیش دبستانی، کنترل بر اعمال، گفتار و رفتار نیز به درجه بالاتری راه خواهد یافت - کودک در این سن و سال تحمل چندان زیادی برای پاداش های طولانی مدت ندارد و به همین علت توصیه می شود والدین از سیستم های تشویقی سریع استفاده کنند - به جای تکیه بر روش های تنبیهی به دنبال کوچکترین اتفاقی، شرایط فیزیکی و ذهنی فرزندتان را درک کنید. برای مثال باید در این بازه سنی زمانی را به عنوان ""فرصت انتقال"" در نظر بگیرید چرا که گفته شد کودکان با تمرکز بیشتری به انجام فعالیت های مختلف می پردازند و ایجاد انحراف آنی در مسیر فعلی آنها دشوار خواهد بود. - اگر فرزند 4 الی 6 ساله شما به هر علتی کنترل خود را از دست داد و دچار خشم ناگهانی شد، هرگونه بحث و جدلی را متوقف کنید و به او توضیح دهید که به محض بازگشت آرامش گفت و گویی دوستانه خواهید داشت. - غرغرهای کودکانه را نادیده بگیرید و با بها دادن الکی به آنها خود را گرفتار یک چرخه معیوب تمام نشدنی نکنید. تنها زمانی به کودک پاسخ دهید که با لحنی معمولی و عادی درخواست خود را مطرح کرده باشد. تمرکز بر غرهای کودک باعث می شود که نتوانید واکنش مناسبی از خود نشان دهید و یا به ناچار درخواستی که صلاح نمی دانید را قبول کنید. - کودک دیگر به سنی رسیده است که با ساز و کار دروغ گویی و فریب کاری آشنا شود. در واقع چه بخواهید و چه نه ممکن است با چنین رویکردهایی مواجه شوید. گفتنی است که والدین باید در برخورد با دروغ و تقلب با آرامش حداکثری عمل کنند و بدانند که این دسته از رفتارها برای این سن و سال طبیعی هستند. فرزندتان را شرمنده نکنید و به موشکافی این موضوع نپردازید که آیا به راستی کاری انجام داده یا خیر. برای مثال اگر او یک لیوان شیر را روی میز ریخته و منکر این مسئله است، از این متد برای صحبت استفاده کنید: ""نمی توان میز را به این صورت تحمل کرد و پاک کردن شیر نیز دشوار است"" سپس از او بخواهید که در تمیز کردن میز به شما کمک کند. این واکنش باعث می شود که احتمال دروغ گویی در آینده کاهش یابد و ترس از گفتن حقیقت نیز از میان برود. - در موقعیت های مناسب به کودک یادآوری کنید که باید خود را به جای طرف مقابل هم قرار دهد. به عنوان نمونه از او بپرسید: ""آیا تو هم دوست داری کسی دیگر با تو چنین کاری بکند؟"" این دسته از سوالات ضمن آموزش تاثیر مستقیم تصمیمات شخصی بر زندگی فرد و اطرافیان، خردسال را وادار به تفکر مجدد می کنند. - استفاده از سیستم های متنوع مدیریت رفتاری نیز اثر گذاری قابل ملاحظه ای بر کودکان خواهند داشت. در این میان سیستم صورت خندان که توسط محقق و نویسنده سرشناس به نام توسعه یافته است، به وسیله روانشناسان مختلف از سراسر دنیا پیشنهاد داده می شود. طبق این سیستم والدین باید هر روز صبح یک ورق کاغذ با سه صورت خندان را به محلی در معرض دید مانند یخچال نصب کنند. به دنبال هر رفتار نامطلوبی از جانب کودک یکی از صورت ها خط خواهد خورد و نوع تخلف یادداشت می شود. حال اگر کودک کل روز را با حفظ حداقل یکی از صورت های خندان پشت سر گذاشت، او را تشویق کنید و پاداشی برای رفتارش در نظر بگیرید. 
 
 - از محدودیت ها تنها برای تاکید بر مهارت کنترل بر خود استفاده کنید و توجه داشته باشید که تکرار بیش از حد هر چیزی و سخت گیری های مکرر نتایج عکس به دنبال خواهد داشت. برای مثال پیش از اجرای تکنیک گوشه نشانی، 2 الی 3 فرصت در اختیار فرزند خود قرار دهید و سریعا به سراغ روش های تنبیهی نروید. - اجازه دهید که کودک به طور طبیعی مهارت های خود در جهت حل مسائل را تقویت کند و تا زمانی که خطری وی را تهدید نکرده در این موضوع دخالت نکنید. اکثرا دیده می شود والدینی که تمایل به کنترل تمامی جنبه های زندگی فرزندان خود دارند، بزرگسالانی موفق را تحویل جامعه نمی دهند. - اگر می خواهید را برای یک رفتاری یا عمل صحیح مورد تمجید و تحسین قرار دهید، نیازی نیست او را یک هفته منتظر بگذارید! همانطور که توضیح داده شد، سیستم های دهی بلند مدت تاثیر چندانی روی کودکان خردسال کم طاقت ندارند و بهتر است والدین از جایزه های سریع و در دسترس استفاده کنند. همچنین به منظور حفظ انگیزه در کودکان برای انجام امور مختلف، پدر و مادر باید تمجید کلامی را برای حداقل چندین مرتبه طی هفته تکرار کرده و بر آن تاکید داشته باشند."
سلامت,"استخوان ها از مستحکم‌ترین بخش های بدن انسان محصوب می شوند و اسکلت ساختاری است که به بدن شکل می دهد. به گزارش گروه سلامت به نقل از ""ریدرز دایجست""، در صورت اعمال فشار بیش از حد به استخوان این اندام دچار شکستگی می شود. رژیم غذایی یکی از مواردی است که نقشی کلیدی در بهره‌مندی از استخوان هایی قوی و مستحکم دارد و در صورت مواجهه با شکستگی استخوان برخی مواد غذایی می توانند به تسریع روند بهبودی این شرایط به انسان کمک کنند. مواد غذایی مانند شیر غنی شده، پنیر، یا ماست برخی از بهترین منابع برای کلسیم و ویتامین D هستند که دو ماده مغذی کلیدی برای تقویت و رشد استخوان محسوب می شوند. اگر با یک شکستگی استخوان مواجه شده اید، افزایش مصرف محصولات لبنی سرشار از این مواد مغذی به پشتیبانی از روند بهبودی کمک خواهد کرد. اگر به عدم تحمل لاکتوز مبتلا هستید و نمی توانید محصولات لبنی مصرف کنید، استفاده از شیر سویای غنی شده یکی از بهترین گزینه هایی است که می توانید مد نظر قرار دهید. با ترکیب شیر سویا با دانه های چیا، اندکی عسل و میوه تازه می توانید دسری خوشمزه و مقوی تهیه کنید. همچنین، می توانید از شیر سویا به همراه غلات صبحانه خود استفاده کنید. کلسیم در شرایطی بهترین نتایج را رقم می زند که به میزان کافی ویتامین D مصرف کنید و ماهی های چرب مانند تن منبع خوبی برای این ماده مغذی هستند. بهبود سلامت استخوان بدون ویتامین D کافی حتی در صورت تامین کلسیم چالش برانگیز خواهد بود. ویتامین D به کنترل سطوح کلسیم در خون کمک می کند و نقشی کلیدی در رشد استخوان و تقویت ساختار آن دارد. دانه های کدو تنبل منبع خوبی برای منیزیم هستند که این ماده معدنی به جذب کلسیم کمک می کند. از این رو، مصرف این ماده غذایی به تقویت و حفظ استحکام استخوان ها کمک می کند که عواملی کلیدی در زمان بهبودی یک شکستگی هستند. فلفل دلمه ای های شیرین، به ویژه انواع قرمز آن، سرشار از ویتامین C هستند که یک ماده مغذی کلیدی برای تولید کلاژن است که این ماده برای بازسازی استخوان اهمیت دارد. نصف فنجان فلفل دلمه ای می تواند بیشتر از یک پرتقال ویتامین C داشته باشد. کیل از خانواده سبزیجات چلیپایی سرشار از ویتامین K است. این ویتامین برای فعالیت های مرتبط با کلسیم در تشکیل استخوان نیاز است. به بیان دیگر، ویتامین K به بدن در استفاده بهینه از کلسیم برای کمک به جوش خوردن دوباره استخوان کمک می کند. ماهی سادرین منبعی غنی از کلسیم استخوان‌ساز است. نوجوانان به 1,300 میلی گرم، زنان بزرگسال به 1,200 میلی گرم و مردان بزرگسال به 1,000 میلی گرم کلسیم در روز نیاز دارند. به اشکال مختلف می توانید ماهی ساردین را به رژیم غذایی خود اضافه کنید. اگر شیر غنی شده یا لبنیات مصرف نمی کنید باید به تامین ویتامین D مورد نیاز بدن خود از منابع دیگر بیشتر توجه داشته باشید. تخم مرغ کامل دارای مقداری کلسیم، ویتامین D و منیزیم است. همچنین، این ماده غذایی حاوی پروتئین، آهن، و ویتامین های B است که عواملی کلیدی برای سلامت کلی انسان هستند. اگر به دنبال تقویت و افزایش استحکام استخوان های خود هستید، لوبیا سیاه یکی از گزینه های خوبی است که می توانید مد نظر قرار دهید. لوبیا سیاه منبع خوبی برای منیزیم است که این ماده معدنی برای بهبودی سریع‌تر استخوان ضروری است. انگور منبع خوبی برای ویتامین K است. سه چهارم فنجان انگور می تواند 25 درصد از مقدار مصرف توصیه شده روزانه برای این ویتامین را تامین کند. انگور را می توانید به اشکال مختلف مانند تازه، منجمد، به همراه ماست، سالاد یا جو دوسر مصرف کنید."
حوادث,"پنج سرنشین خودروی تیبا در برخورد با کامیون کشنده، در محور ساوه – بوئین زهرا، جان خود را از دست دادند.   به گزارش خبرگزاری صدا و سیما؛ در سانحه رانندگی بامداد امروز در محور ساوه – بوئین زهرا در برخورد یک دستگاه خودروی تیبا با کامیون کشنده، 5 نفر از سرنشینان خودروی تیبا جان خود را از دست دادند.   سرهنگ ""محمد پورشمس"" گفت: در ساعت 3 بامداد امروز با اعلام گزارشی از وقوع یک سانحه رانندگی در کیلومتر 14 اتوبان ساوه – بوئین زهرا، بلافاصله تیم های امدادی و انتظامی در محل حاضر شدند.   او افزود: در این سانحه رانندگی که در برخورد یک دستگاه خودروی سواری تیبا و یک دستگاه کامیون کشنده فوکون رخ داد، 5 نفر از سرنشینان خودروی تیبا در دم جان خود را از دست دادند.   رئیس پلیس راه استان مرکزی گفت: در بررسی کارشناس پلیس راه، علت این سانحه بی مبالاتی راننده سواری تیبا به علت حرکت در خلاف جهت راه نسبت به کامیون کشنده فوکون اعلام شد."
فرهنگی/هنری,۱۴۵ موسیقی فیلم در هشتاد و نهمین دوره جوایز اسکار مورد بررسی قرار می‌گیرند تا فهرست اولیه از میان آنها اعلام شود. به گزارش مهر به نقل ار ورایتی،موسیقی فیلم‌هایی چون «مهتاب»، «لالا لند»، «شیر» و «اشکال پنهان» از جمله فیلم‌هایی هستند که در این فهرست جای گرفته‌اند. هر یک از اعضای آکادمی شاخه موسیقی می‌توانند از این میان ۵ فیلم را انتخاب کنند و در نهایت ۵ فیلمی که بیشترین امتیاز را کسب کنند، در فهرست نامزدها جای می‌گیرند. سال پیش اعضای آکادمی از میان ۱۱۲ فیلم نامزدهای خود را برگزید و در نهایت جایزه سال را به انیو موریکونه آهنگساز مشهور ایتالیایی برای فیلم «هشت نفرت‌انگیز» ساخته کوئنتین تارانتینو اهدا کرد. علاوه بر این ۹۱ ترانه نیز به عنوان ترانه‌های واجد شرایط معرفی شده‌اند. این رقم سال پیش شامل ۷۴ ترانه بود که در نهایت «نوشتن روی دیوار» از فیلم «اسپکتر» ساخته سم مندس برنده اسکار این بخش شد.
فرهنگی/هنری,پیش نویس خواهر خواندگی شهرهای صعده یمن و دزفول ایران امضا شد.   به گزارش مهر، ابراهیم الدیلمی سفیر یمن در ایران ظهر امروز در مراسم تبادل مدارک خواهر خواندگی شهرهای صعده یمن و دزفول که در تالار اجتماعات آیت الله قاضی دانشگاه صنعتی جندی شاپور دزفول برگزار شد، گفت: در حقیقت شهرهای صعده و دزفول دارای مشترکات زیادی هستند.   وی با اشاره به مقاومت مردم دزفول در دوران دفاع مقدس افزود: افتخار می‌کنیم با همچنین شهری در جمهوری اسلامی ایران تبادل همکاری می‌کنیم.   سفیر یمن در کشورمان با تاکید بر اینکه مقاومت در برابر دشمنان از ویژگی‌های شهرهای دزفول و صعده است، ادامه داد: از دیگر مشترکان این دو شهر وجود آثار تاریخی و بازار قدیم و صنایع دستی است.   الدیلمی بیان کرد: با توافق مسئولان دو کشور امروز سند خواهر خوانندگی شهرهای صعده و دزفول تبادل شد.
فرهنگی/هنری,شبکه‌های تلویزیونی برای تعطیلات پایان هفته فیلم‌های سینمایی برای پخش در نظر گرفته‌اند.
ورزشی,افزایش تولید و توزیع داروها و مکمل‌های تقلبی در رشته بدنسازی طی سال‌های اخیر باعث بروز مشکلات جدی برای ورزشکاران و حتی در مواردی مرگ آنها شده است.
فرهنگی/هنری,گروه سینمایی هنر و تجربه در حال حاضر نمایش عمومی بیش از 30 فیلم سینمایی، مستند و کوتاه را در برنامه خود دارد. در دوره‎ی جدید اکران آثار این گروه سینمایی (تا 23 اسفند 95)، فیلم‎هایی چون هفت و پنج دقیقه، مهتاب، می خواهم زنده بمانم، سینمانیمکت، یک روز طولانی، خاطرات اسب سیاه و...به نمایش در می آیند. طبق تعریف مطرح شده، گروه هنروتجربه، تلاشي براي نمايش آن دسته از فيلم‌هاي باارزشي در ميان فيلم‌هاي غيرتجاري است كه اکران‌شان مي‌تواند جايگاه شايسته و درخور سازندگان آن‌ها را در جامعة سينمايي روشن كند و به ارتقاي دانش سينمايي تماشاگران و ارتقاي كيفيت هنري سينماي ايران كمك كند. در اين طرح «فیلم هنری» به اثري سينمايي – در هر قالب زماني كوتاه و بلند و داستاني و مستند و انيميشن و… – گفته مي‌شود كه فرم و محتوای آن تمایلات و حساسيت‌ها و كنجكاوي‌هاي زیبایی‌شناسانة تماشاگران را برانگيزد و ذوق و سليقة بصري آنان را ارتقا دهد. «فیلم تجربی» نيز به فیلمی اطلاق می‌شود که شيوه‌های تازه‌اي در بیان و روايت سینمایی در آن تجربه شده باشد كه سينماي تجاري و عامه‌پسند به سوي آن نمي‌رود. البته برخي از فيلم‌هاي متفاوت و برتر سينماي بدنه هم كه حاوي جنبه‌هاي هنري و تجربي هستند و به دليلي امكان اين را دارند كه جايي در اكران سينماي بدنه پيدا كنند، مي‌توانند در چارچوب اين طرح نيز به نمايش درآيند. آثار این گروه سینمایی هم اکنون در سینماهایی چون فرهنگ، خانه هنرمندان، کوروش، چارسو و موزه سینما در تهران و در شهرهای دیگر کشور مانند هویزه مشهد، پرشین کرج، هنر و تجربه شیراز، سوره اصفهان و...اکران می شود.
ورزشی,رئیس فدراسیون شطرنج تغییر ملیت ستاره شطرنج ایران و بازی کردن زیر پرچم فرانسه را تکذیب کرد. به گزارش ایسنا، باتوجه به درخشش اخیر علیرضا فیروزجا در شطرنج جهان، اخیرا شایعه ای مبنی بر بازی کردن فیروزجا زیر پرچم فرانسه مطرح شد. فیروزجا نخستین و تنها سوپر استاد بزرگ تاریخ شطرنج ایران است که درسن ۱۶ سالگی توانسته است این مقام را کسب کند. مهرداد پهلوان زاده رئیس فدراسیون شطرنج در گفتگو با ایسنا، ضمن تکذیب این خبر در باره بازی کردن فیروزجا زیر پرچم فرانسه گفت: فیروزجا قرار است برای مسابقات به لیگ فرانسه اعزام شود و در لیگ فرانسه به رقابت بپردازد. همچنین به دلیل اینکه برای رفت و آمد به کشور فرانسه مشکلی نداشته باشد این کشور به فیروزجا ویزا داده است. او افزود: من با پدر فیروزجا و خود علیرضا صحبت کردم و اصلا قصد تغییر ملیت ندارند و فقط برای انجام بازی در لیگ فرانسه ویزا دریافت کرده اند.
حوادث,رئیس پلیس راه البرز اعلام کرد که براثر ریزش کوه در جاده کرج - چالوس ، چهار نفر مصدوم و پنج دستگاه خودرو آسیب دیدند. سرهنگ رضا گودرزی شامگاه جمعه درگفت و گوی اختصاصی با خبرنگار ایرنا افزود: این حادثه ساعتی پیش در محدوده پل خواب جاده کرج - چالوس رخ داد. وی اضافه کرد: مصدومان این حادثه پس از درمان اولیه توسط امدادگران به مراکز درمانی انتقال یافتند. گودرزی گفت: با حضور به موقع راهداران جاده کرج - چالوس در محدوده پل خواب از سنگ پاکسازی شد. وی اظهار داشت: متعاقب این حادثه، سقوط بهمن درمحدوه پیچ سرهنگ جاده کرج - چالوس سبب انسداد این محور شد که راهداران مسیر را بازگشایی کردند.
سلامت,"در حالیکه برخی افراد در طول فصول سرد سال فقط زکام را تجربه می کنند، اکثر افراد بدون شک با سرماخوردگی یا آنفولانزا مبارزه می کنند.اگر شما خوش شانس نباشید و جزء گروه دوم باشید، احتمالا دست به دامن انواع و اقسام داروها و واکسیناسیون خواهید شد. اما آیا واقعا لازم است؟   در پاسخ باید گفت نه واقعا لازم نیست! در اطراف ما غذاها و گیاهان دارویی بسیاری هستند که با سرعت بیشتری نسبت به داروها از علائم سرماخوردگی پیشگیری می کنند.ما در این مقاله قصد داریم به معرفی غذاها و گیاهان دارویی ای بپردازیم که سیستم ایمنی بدنتان را در برابر بیماری های مرتبط تقویت خواهد کرد. بنابراین توصیه می کنیم با ما همراه باشید. ""ویتامین ث” به خودی خود یک ابزار فوق العاده به منظور افزایش سیستم ایمنی بدن و مبارزه با علائم بیماری های دستگاه تنفسی فوقانی است. یک مطالعه در کتابخانه کوکرن نشان داده است ورزشکارانی که مکمل های ویتامین ث مصرف کرده بودند بیشتر از سایر ورزشکاران قادر به مبارزه با سرماخوردگی بوده اند. فواید میوه ""کیوی” شگفت انگیز است. کیوی ها سرشار از ویتامین ث، ویتامین های ب و فیبر هستند. اخیرا یک مطالعه که در مجله انگلیسی تغذیه به چاپ رسید، نشان داد که رژیم غذایی غنی از کیوی قادر به کاهش علائم سرماخوردگی (سردرد و گلودرد) می باشد. ""سرکه سیب” یک ماده آنتی باکتریال، آنتی ویروس، ضد قارچ و ضد التهاب است که به منظور درمان های بی شماری مورد استفاده قرار می گیرد. حالت قلیایی آن در تقویت سیستم ایمنی بدن و پیشگیری از بیماری های زیادی موثر است. اگر خوردن سرکه سیب به تنهایی برایتان دشوار است می توانید آن را با آب گرم و مقدار اندک عسل مصرف نمائید.   در حالیکه به طور معمول از ""زنجبیل” به عنوان یک راه حل برای درد معده تان یاد می کنید، خواص تسکین دهنده دیگری هم دارد. علاوه بر خواص ضد سرطانی و ضد التهابی، زنجبیل برای درمان احتقان، سرفه، گلودرد و گرفتگی بینی استفاده می شود. همچنین می تواند تعریق و سم زدایی را ترویج دهد. ""اکیناسه”، در فروشگاه های موادغذایی یا عطاری ها به عنوان یک نوع چای یا دم نوش فروخته و عرضه می شود. از خواص اکیناسه می توان به تقویت کنندگی و افزایش ایمنی بدن اشاره کرد. مصرف اکیناسه در طول دوران سرماخوردگی می تواند به کمتر کردن دوره بیماریتان تا چند روز کمک کند. یک مطالعه بالینی نشان داده است که اکیناسه می تواند مدت زمان سرماخوردگی را تا ۲۶% کاهش دهد.   ""روغن پونه کوهی” که به صورت مایع یا کپسول موجود است، به عنوان یک عامل شفادهنده قدرتمند محسوب می شود. مطالعات نشان داده اند که روغن پونه کوهی قادر به پیشگیری از نفوذ ویروس ها بوده و می تواند آن ها را از بین ببرند. خاصیت ضد ویروسی و ضد التهابی آن در طول دوران سرماخوردگی به کار می آید.   ""روی” به طور طبیعی در مواد غذایی مانند جو دو سر و دانه ها وجود دارد. اما شما می توانید مستقیما قرص های روی را مصرف کنید. روی به منظور افزایش سیستم تقویت ایمنی بدن و همچنین مبارزه با سرماخوردگی استفاده می شود. منبع: زوم تک"
ورزشی,باشگاه فوتبال رئال مادرید پس از انتصاب زین‌الدین زیدان به‌عنوان سرمربی این تیم، اکنون به دنبال جذب امباپه و نیمار از گران قیمت‌ترین بازیکنان جهان است. به گزارش یورونیوز، «فلورنتینو پرز» رئیس باشگاه رئال مادرید گفته است: «زیدان فرانسوی است و او می تواند همراه با امپابه کارهایی صورت دهد.» پرز در پاسخ به سوال خبرنگاری که از او پرسید بین امپاپه و نیمار کدام یک را ترجیح می دهد گفت که هر دو را می خواهد. دیدگاه پرز برای جذب این دو بازیکن یک هفته بعد از آن صورت می گیرد که ‌پاری‌سن‌ژرمن در جریان بازیهای لیگ قهرمانان در برابر منچستر یوتانید شکست خورد. این شکست می تواند این دو بازیکن فرانسوی و برزیلی را به فکر درباره آینده‌شان وادار کند. با این حال امپاپه روز یکشنبه گفت که ترجیح می دهد برای فصل بعدی نیز با ‌پاری‌سن‌ژرمن بماند. زین‌الدین زیدان که بار دیگر هدایت رئال مادرید را برعهده می گیرد هیچگاه علاقه‌اش را به امپاپه پنهان نکرده است. او در ماه فوریه ۲۰۱۸ گفته بود: «او یک بازیکن استثنایی است.» رئال مادرید پیش از این و هنگامی که امپاپه در تیم «ای‌اس موناکو» بازی می کرد در صدد جذب او برآمد با این حال در نهایت امپاپه پاری‌سن‌ژرمن را انتخاب کرد.
سلامت,"به واسطه همه گیری جهانی ، موارد بسیاری دچار تغییر شده اند. شرایط ما برای وقت گذراندن با دوستان و خانواده تغییر کرده است. در دسترس بودن برخی محصولات مانند الکل یا حتی دستمال توالت تغییر کرده است. دیگر همانند گذشته نمی توانیم خارج از خانه وقت بگذرانیم. و شرایط پوست دست ها برای بسیاری از ما تغییر کرده است. به گزارش گروه سلامت به نقل از "" ""، شستشوی مکرر دست ها و استفاده از محصولات ضد عفونی کننده اقدامی است که برای محافظت در برابر بیماری کووید-19 بسیار توصیه شده است. اما این کار می تواند به خشکی پوست دست ها منجر شود که شرایطی آزاردهنده است. خشکی پوست دست ها می تواند احساس سفتی، درد و خارش را به همراه داشته باشد. افزون بر این، خشکی پوست ظاهر ناخوشایندی به دست ها می بخشد. اما فراتر از احساس ناراحتی و ملاحضات زیبایی شناختی، خشکی پوست می تواند مشکلات به مراتب بزرگتری را در پی داشته و خطر ابتلا به بیماری کووید-19 را افزایش دهد. دست های خشک و ترک خورده به چند دلیل می توانند شما را در معرض خطر بیشتری برای ابتلا به بیماری کووید-19 و همچنین ویروس ها و باکتری های دیگر قرار می دهند. به گفته کارشناسان، صابون ها و محصولات ضد عفونی کننده کارایی کمتری روی پوست خشک و ترک خورده دارند. این دلیل به تنهایی می تواند برای مرطوب نگه داشتن پوست کافی باشد، اما تنها دلیل نیست. پوست خشک و ترک خورده در واقع به معنای آسیب دیدن مانعی است که پوست در برابر نفوذ عوامل خارجی به بدن ایجاد می کند. خشکی و ترک خوردگی پوست شرایط را هرچه بیشتر برای نفوذ میکروب ها به بدن فراهم می کند. به صورت فرضی، یا میکروب های دیگر می تواند به این روش وارد بدن شما شود، اگرچه احتمال ورود آن از طریق دستگاه تنفسی به مراتب بیشتر است. همچنین، اگر پوست دست های شما خشک و ترک خورده باشد به خوبی نمی توانید آنها را بشویید. تحمل درد و ناراحتی شستشوی دست ها با آب و صابون می تواند شما را از این کار منصرف سازد و کمتر شستن دست ها می تواند خطر ابتلا به بیماری کووید-19 را افزایش دهد. خوشبختانه، راه حل ساده ای برای این مشکل وجود دارد و آن استفاده از است. در دوران کنونی همه گیری بیماری کووید-19 که شستشو و ضد عفونی کردن مکرر دست ها از اهمیت ویژه ای برخوردار است، باید توجه ویژه ای حفظ رطوبت و سلامت پوست خود داشته باشید. با توجه به میزان خشکی پوست، شما می توانید تا چند بار طی روز از محصولات مرطوب کننده استفاده کنید. از محصولاتی استفاده کنید که حاوی الکل نباشد زیرا این کار می تواند هرچه بیشتر موجب خشکی پوست شود. در همین راستا، استفاده از روغن نارگیل به عنوان یک گزینه طبیعی را می توانید مد نظر قرار دهید. همچنین، هر فرد در خانواده باید دارای محصول مرطوب کننده مختص به خود باشد تا احتمال پخش شدن میکروب ها بین اعضای خانواده کاهش یابد. افزون بر این، زمانی که قصد استفاده از محصولات مرطوب کننده را دارید از تمیز بودن دست های خود اطمینان حاصل کنید زیرا این کار از انتقال میکروب ها به سطحی دیگر پیشگیری می کند. -----------------------------"
سیاسی,رییس مجلس شورای اسلامی تاکید کرد که رای نمایندگان برای معافیت قضات و پزشکان از مالیات همچنان به قوت خود باقی است.
ورزشی,تیم فوتبال پرسپولیس، دقایقی قبل در میان تدابیر شدید امنیتی بدون بروز مشکل مسیر فرودگاه تا هتل را طی کرد و وارد محل اقامت خود شد. به گزارش سایت رسمی باشگاه پرسپولیس و بنابر اعلام پندار خمارلو، اعضای تیم فوتبال پرسپولیس در ساعت ۱۹ و ۴۵ دقیقه به هتل محل اقامت خود وارد شدند. این در حالی است که هتل و اطراف آن تحت نظارت شدید پلیس قرار گرفته است. اتوبوس حامل سرخپوشان نیز با تعداد زیادی خودروی نیروی انتظامی، راهنمایی و رانندگی و پلیس موتور سوار اسکورت شد و تیم بدون حادثه به هتل رسید.
فناوری,در اولین مطلب از مجموعه محتوای مرتبط با متاورس به معرفی ساده این اتفاق جدید در دنیای تکنولوژی پرداختیم که جزئیاتش برای مطالعه در دسترس قرار دارد. البته در این موضوع مطالب جامعی در وب قابل دسترسی است اما در این مجموعه مطالب تلاش داریم تا این مبحث پیچیده را هر چه ساده تر در اختیار مخاطب قرار دهیم. امروز سراغ اثر متاورس بر صنعت بازی های ویدئویی و همچنین ارزهای دیجیتال می رویم. در حد نظریاتی که برای آن مطرح شده، فضایی برای تجربه هر چه واقعی تر دنیای سه بعدی و غوطه‌ور شدن در آن است که توسط گیمرها(بازی خورها) استفاده می‌شود. در گیمینگ ، کاربران می‌توانند در دنیای سه‌بعدی به کسب تجربه و تعامل بپردازند. آن‌ها می‌توانند با استفاده از متن، چت یا صدا با یکدیگر ارتباط برقرار کنند. به عبارت دیگر می توان دنیای جدیدی را کشف و با اشیاء و افراد موجود در آن به تعامل پرداخت. اینجا امنیت و ردپای دیجیتال کاربران نیز مد نظر قرار داشته بدین ترتیب که گیمینگ متاورس توسط یک سرور مرکزی کنترل می‌شود که تمام فرآیندهای واقعیت مجازی، از جمله فرآیندهای ورودی گیمر را اجرا می‌کند.  سرور همچنین تمام کارهایی که در متاورس انجام می‌شود را ثبت می‌کند. بنابراین اگر قرار باشد چیزی در آن اتفاق بیفتد، ما می‌توانیم مشخص کنیم که چه کسی مسئول آن بوده و اقدامات لازم را انجام دهیم. در این قسمت با تفاوت و بیشتر آشنا می شویم. دو فناوری واقعیت افزوده و واقعیت مجازی مدتهاست در حال توسعه هستند اما در سال 2021، به شدت در سطح جهانی مورد توجه قرار گرفتند. در ادامه با مفهوم این دو بیشتر آشنا می شویم. این فناوری اشیاء مجازی را با زندگی واقعی ترکیب می‌کند. واقعیت افزوده به جای استفاده از رایانه برای تولید آنچه در مقابل خود می‌بینید، تصاویر دیجیتال را روی دید شما از دنیای واقعی قرار می‌دهد. برای ارائه یک تجربه واقعیت افزوده به کاربر، آن‌ها باید دستگاهی داشته باشند که بتواند تصاویر دیجیتال را مستقیماً در چشمان او پخش کند یا آن‌ها را روی آنچه که از طریق صفحه تلفن یا تبلت «می بیند» نشان دهد. تجربه ای است که در آن تقریباً به طور کامل در دنیایی که توسط کامپیوتر تولید می‌شود، غوطه‌ور هستید. فناوری واقعیت مجازی کاربر را از محدوده فیزیکی جهان واقعی خارج می کند. در عوض، حواس به شما می‌گویند که در دنیای دیگری هستید. به عنوان مثال، هنگام استفاده از هدست واقعیت مجازی، میدان دید شما تقریباً به طور کامل توسط تصاویر دیجیتال و صداهای ایجاد شده توسط دستگاه مسدود می‌شود تا این گونه به نظر برسد که در دنیای دیگری حضور دارید. تفاوت اصلی بین واقعیت افزوده و واقعیت مجازی این است که واقعیت مجازی شما را به طور کامل از دنیای فیزیکی جدا می‌کند. در مقابل، واقعیت افزوده شما را در سطحی متصل نگه می‌دارد (از این رو اصطلاح «افزوده شده» استفاده می‌شود). به دلیل ارتباط فیزیکی کاربر با واقعیت در واقعیت افزوده، می‌توان به حس حضور ملموس دست یافت. این به نوبه خود منجر به امکان تعامل با اشیاء مجازی می‌شود که گویی واقعی هستند. از سوی دیگر، واقعیت مجازی نمی‌تواند چنین تجربه‌ای را ارائه دهد، زیرا ارتباط کاربر با واقعیت کاملاً قطع شده و هر آنچه اطراف شما وجود دارد توسط رایانه تولید می‌شود. یکی دیگر از تفاوت‌های کلیدی بین واقعیت افزوده و واقعیت مجازی این است که از اولی می‌توانید هر روز استفاده کنید و نیازی به خرید تجهیزات اضافی (مانند هدست) ندارد. در مقابل، هدست‌های واقعیت مجازی به طور معمول بسیار گران هستند و برای تولید هر چیزی به رایانه‌های پرقدرت نیاز دارند. در عمل، برنامه‌های کاربردی واقعیت افزوده در بسیاری از بخش‌های مختلف جهان تجارت، از جمله مراقبت‌های بهداشتی، آموزش و حتی یافت می شوند. واقعیت مجازی نیز در محیط‌های مختلف تجاری مورد استفاده قرار گرفته است. با این حال، عمدتاً محدود به شرکت‌هایی است که در پی راه‌هایی برای ارائه تجربیات عملی به مشتریان خود درباره محصولاتی مانند خودرو یا جواهرات هستند که نمی‌توانند در اختیار داشته باشند. در ادامه نگاهی به برخی از موارد استفاده متاورس خواهیم داشت. متاورس به عنوان یک سیستم جامع برای ذخیره و مدیریت هویت‌های دیجیتالی توسعه یافته است که می‌توانند اشکال مختلفی، از جمله آواتارها در بازی‌های آنلاین، کارت‌های ویزیت منحصر به فرد در دنیای فیزیکی، و حتی رمزهای عبور منحصر به فرد در یک وب سایت خاص داشته باشند. متاورس می‌تواند به عنوان یک پلتفرم برای مبادلات غیرمتمرکز عمل کند. این مورد باعث می شود کاربران بتوانند دارایی‌های دیجیتال را با کمترین محدودیت ممکن معامله کرده و همچنین توانایی ایجاد ارزهای جدید را داشته باشند. سیستم قرارداد ارز یک کاربرد عملی از مفهوم بلاکچین به عنوان یک سرویس (BaaS) است. در این تابع، گره‌ها می‌توانند از هویت دیجیتال خود برای تبادل ارزش با دیگران در شبکه استفاده کنند. این قابلیت فراتر از پلتفرم متاورس است و به کاربران اجازه می‌دهد تا مبادلات خود را روی بلاکچین‌های مرتبط انجام دهند. این مورد یک نوع کاملاً جدید از موجودیت بلاکچین است که از قراردادهای هوشمند برای مدیریت سرمایه و توزیع وجوه استفاده می‌کند. کاربران می‌توانند سازمان‌های مستقل غیرمتمرکز خود را بر اساس الگوهای از پیش تعیین شده در سیستم متاورس ایجاد کنند. کاربران می‌توانند ارزهای دیجیتال را بدون نیاز به موسسات شخص ثالث مبادله کنند. این امر تراکنش‌های مالی همتا به همتا را ایمن و دسترسی به سایر اشکال ذخیره و انتقال ارزش را تسهیل می‌کند. در ادامه با 10 ارز دیجیتال برتر دنیای متاورس بیشتر آشنا می شویم. این بازار به طور مداوم در حال تغییر و حرکت است که می تواند به شکل گیری بسیاری از موارد جدید منتج شود. متاورس هم یکی از عناصری است که مانند توکن های غیرقابل تعویض (NFT) و میم کوین ها MEMES سرمایه گذاران را به بازار جذب کرده است. مانا یک پلتفرم بازی مبتنی بر توکن های غیرقابل تعویض و قراردادهای هوشمند است. در سال 2016 راه اندازی شد. Decentraland جزو ارزهای متاورس است و از فناوری واقعیت مجازی استفاده می‌کند که دنیای واقعی را با واقعیتی که به صورت دیجیتالی تولید می‌شود، ترکیب می‌کند. رابط کاربری شباهت زیادی به Second Life و Minecraft دارد. این پلتفرم مانند همه بازی‌های NFT به شما امکان می‌دهد آیتم‌های بازی‌ها را مبادله کنید. یک گیمر می‌تواند در حین بازی درآمد کسب کند. با استفاده از ارز MANA می توان محصولات درون بازی را معامله یا مبادله کرد. هر طرف که مایل باشد می‌تواند در این مبادله شرکت کند. مالکیت زمین برابر با مالکیت دارایی است. ارز اکسی اینفینیتی توکن بومی یک پلتفرم بازی NFT است که به پرورش حیوانات خانگی مجازی اختصاص داده شده است. برای پیشرفت در بازی، باید حیوانات خانگی مجازی را جمع آوری کرد. آن‌ها به عنوان دارایی دیجیتال معامله شده در این سایت عمل می‌کنند. توجه بسیاری از گیمرها برای شرکت در بازی‌هایی که امکان کسب درآمد دارند جلب شده است. در فیلیپین، بیش از 60% جمعیت به طور فعال در بازی Axie Infinity شرکت می‌کنند! سند باکس یک پلتفرم مجازی مبتنی بر اتریوم است که در سال 2012 ایجاد شد. به عنوان یک پلتفرم بازی، فرصت‌هایی را برای گیمرها و سرمایه گذاران فراهم می‌کند تا در بازی و تجارت شرکت کنند. این پلتفرم در یک اکوسیستم طراحی شده است و به هر کسی اجازه می‌دهد کالاهای دیجیتالی را ایجاد کند، به اشتراک بگذارد و یا مبادله کند. بسیاری از این دارایی‌ها مجموعه بازی‌های آنلاین هستند. یک بازیکن می‌تواند از یک شخصیت در بسیاری از بازی‌ها استفاده کند. برای بازی فقط به دو آواتار و زمین نیاز دارید. محبوبیت آن از این واقعیت ناشی می‌شود که به بازیکنان اجازه می‌دهد از راه‌های مختلفی درآمد کسب کنند. تتا (THETA) یک شبکه مبتنی بر بلاکچین است که برای پخش ویدئو ساخته شده است. این شبکه به عنوان یک شبکه غیرمتمرکز عمل می کند که در آن کاربران پهنای باند و منابع محاسباتی را به صورت همتا به همتا (P2P) به اشتراک می گذارند. این پروژه قصد دارد صنعت پخش ویدیو را کاملا عوض کند! یک پلتفرم مبتنی بر اتریوم است که در سال 2009 برای ترویج ایجاد و تجارت NFT تأسیس شد. این پلتفرم صرفا یک بازی نیست، بلکه یک شبکه پشتیبانی آنلاین مبتنی بر بلاکچین است. برای آشنایی بیشتر با ارز دیجیتال انجین کوین می توانید به مقاله ارز دیجیتال انجین چیست ؟ مراجعه کنید. ارز وکس یک بلاک چین هدفمند است و به گونه ای طراحی شده است که معاملات تجارت الکترونیک را برای هر طرف درگیر سریع تر، ساده تر و ایمن تر کند. WAX مجموعه ای از ابزارهای مبتنی بر بلاکچین را ایجاد کرده که بازارهای غیرمتمرکز برنامه (DApp) و توکن های غیرقابل تعویض را می توان بر اساس آن ها ساخت. معماری بلاکچین WAX از زمان بلوک 500 میلی ثانیه ای و تراکنش های بدون کارمزد برای مشتریان پشتیبانی می کند. یک توکن اتریوم است که به سوشی‌سواپ، یک صرافی غیرمتمرکز ارز دیجیتال و بازارساز اتوماتیک ساخته شده روی اتریوم قدرت می دهد. دارندگان سوشی می توانند در اداره جامعه شرکت کرده و توکن های خود را برای دریافت بخشی از کارمزد تراکنش های سوشی‌سواپ گرو بگذارند. ارز استار اطلس یک ارز متاورس است که روی بلاکچین متاورس Solana اجرا می شود و کلید مناظر و امکانات جدید هیجان انگیز است. بلاکچین متاورس Solana مانند اتریوم سریع، ایمن و مطمئن است اما مقیاس پذیرتر و ارزان‌تر است. می‌توانید از ارز ATLAS برای خرید هر یک از دارایی‌های دیجیتالی که برای شرکت در بازی اطلس نیاز دارید، از جمله زمین، کشتی، اعضای خدمه و تجهیزات استفاده کنید. همچنین می‌توانید از ATLAS برای خرید POLIS، یک ارز درون بازی که برای مدیریت جنبه‌های خاصی از تجربه بازی شما ضروری است، استفاده کنید. بهترین رمزارز متاورس برای افرادی که ادغام VR و NFT را جستجو می کنند. این ارز روی بلاکچین Polygon اجرا می شود. Bloktopia یک متاورس دارای آسمان‌خراشی مجازی با 21 طبقه است. چرا 21؟ تیم Bloktopia می خواهد به بیت کوین ادای احترام کند که سقف آن 21 میلیون است. در این آسمان‌خراش واقعیت مجازی، اعضای Bloktopia  می‌توانند آواتارهای خود را ایجاد کنند، معاشرت کنند، در مورد رمزارزها بیاموزند و “املاک و مستغلات” متاورس را خریداری کنند. به عنوان Metaverse Litepaper شناخته می‌شود. یک پروژه بازی NFT مبتنی بر اتریوم است. همچنین دارای یک سیستم وام به نام Aave است. این پلتفرم یک ارز جدید ERC-20 به نام Gotchus Alchemica را به سیستم خود اضافه کرده است. این تیم در حال کار بر روی مکانیزمی است که ارزش NFT‌ ها را با داشتن توکن های بیشتر در پلتفرم افزایش می‌دهد و بالعکس. این موارد برخی از ابتکاراتی هستند که به گسترش متاورس کمک می‌کنند. با مراجعه به وبسایت در بخش می‌توانید لیست کامل ارزهای دیجیتال متاورس که در حال حاضر 157 مورد هستند را مشاهده کنید. توکن های غیرقابل تعویض و رمزارزها در نهایت کلیدهای دسترسی به واقعیت مجازی متاورس هستند. با توکن های غیرقابل تعویض، می توانید به دارایی های دیجیتال از خانه های مجازی و مشاغل گرفته تا لباس های دیجیتال برای آواتار، هنر دیجیتال یا سایر موارد مجازی خود دسترسی داشته باشید. توکن های غیرقابل تعویض شما توسط بلاکچین متاورس ایمن می شوند و از اموال دیجیتال شما در برابر تکرار یا هک محافظت می کنند. اگرچه فناوری بلاکچین متاورس به خوبی تثبیت شده است، خود متاورس هنوز در حال تکامل است. به این معنی که هنوز شکل نهایی خود را پیدا نکرده است. در حالی که تبلیغات زیادی در مورد ظاهر آن وجود دارد، عدم اطمینان در مورد ارزش توکن‌های غیرقابل تعویض ادامه دارد. با این حال، بسیاری از توکن های غیرقابل تعویض، پتانسیل رشد خود را ثابت کرده و به همین دلیل است که مردم به طور فزاینده ای آن‌ها را به عنوان یک فرصت سرمایه گذاری در نظر می گیرند. متاورس این پتانسیل را دارد که امکانات متعددی را ایجاد کند اما در نهایت این کاربران هستند که نقش کلیدی را ایفا می کنند. شما می توانید از طریق کسب درآمد از صنایع دستی دیجیتال خود از دارایی های دیجیتال سود ببرید. دارایی‌های دیجیتالی مانند جمع‌آوری سرمایه، بازی‌ها و مجموعه ها را می‌توان ایجاد کرد و سپس به عنوان دارایی‌های درون‌بازی توکن‌سازی کرد و از آن درآمد داشت. کاربران می‌توانند توکن‌های غیرقابل تعویض را سرمایه‌گذاری کرده و معامله کنند و بدون نیاز به بازی، پول واقعی کسب کنند. حتی می توان یک واقعیت مجازی درست مانند دنیای خودمان ایجاد کرد و آن را در جنبه های خاص بهبود بخشید. با این حال، همه چیز به استفاده از یک بلاکچین متاورس که به داده‌های موجود در آن ایمنی بخشیده و یک ارز دیجیتال که از آن پشتیبانی می‌کند، بستگی دارد. در نهایت، بهترین رمزارز برای استفاده در آینده، ارزی است که به شما امکان دسترسی به دنیایی را می دهد که می خواهید در آن زندگی کنید.
فناوری,مایکروسافت با انتشار بیانیه‌ای به تازگی اعلام کرده است که قصد دارد پشتیبانی از برخی از بازی‌های قدیمی و آنلاین ویندوز را متوقف کند. به گزارش ایسنا، مایکروسافت به عنوان شرکت توسعه دهنده سیستم عامل ویندوز، اخیراً با انتشار بیانیه و پستی در سایت انجمن خود اعلام کرده است که می‌خواهد پشتیبانی خود را از شش بازی اینترنتی، آنلاین و قدیمی ویندوز که در نسخه‌های ویندوز XP، ویندوز ME و ویندوز ۷ منتشر شده و در دسترس کاربران و علاقمندان قرار گرفته بود، به پایان برساند. نام و عنوان این شش بازی که مایکروسافت از آنها نام برده تا پشتیبانی از آنها را متوقف کند، در فهرست زیر آمده است: ۱. Internet Backgammon در نسخه‌های ویندوز XP، ویندوز ME و ویندوز ۷ ۲. Internet Checkers در نسخه‌های ویندوز XP، ویندوز ME و ویندوز ۷ ۳. Internet Spades در نسخه‌های ویندوز XP، ویندوز ME و ویندوز ۷ ۴. Internet Hearts در نسخه‌های ویندوز XP و ویندوز ME ۵. Internet Reversi در نسخه‌های ویندوز XP و ویندوز ME ۶. MSN Go در نسخه ویندوز ۷ بر اساس گزارش‌های منتشر شده از سوی مایکروسافت و منابع آگاه به نقل از وب سایت Windows Report، بازی‌های ذکرشده در بالا تا تاریخ ۳۱ ژوئیه سال جاری میلادی ابتدا بر روی سیستم عامل نسخه ویندوز XP و ME غیرفعال شده و سپس چند ماه بعد یعنی اوایل سال آینده (۲۲ ژانویه سال ۲۰۲۰) برای کاربران ویندوز ۷ از دسترس خارج خواهند شد.
سیاسی,نمایندگان مجلس شورای اسلامی برای رفع ایرادات شورای نگهبان به لایحه بودجه ۱۴۰۰، سازمان هدفمندسازی یارانه‌ها و وزارت تعاون، کار و رفاه اجتماعی را مکلف کردند نسبت به ثبت‌نام و پرداخت یارانه هدفمندی و معیشتی به کلیه افراد واجد شرایط اقدام کنند.
حوادث,زن جوان که به طرفداری از شوهرش با صاحبکار او درگیر شده و با لنگه کفش چشم وی را کور کرده بود به‌زودی در دادگاه کیفری استان تهران محاکمه خواهد شد. به گزارش ایران، حدود دو سال قبل مردی را که از ناحیه چشم مورد آسیب جدی قرار گرفته بود به بیمارستانی در شهر ری منتقل کردند. وی به کادر درمانی گفت که از سوی یک زن مورد حمله قرار گرفته و چشمش جایی را نمی‌بیند. بلافاصله موضوع به پلیس اعلام شد و دقایقی بعد مأموران برای تحقیق راهی بیمارستان شدند. مرد میانسال در تشریح ماجرا گفت: همسر یکی از کارگرانم با من درگیر شد و با پاشنه کفشش به چشمم کوبید. الان هم چشمم کور شده است. وی در ادامه گفت: من یک کارگاه تولیدی داشتم، اما به خاطر مشکلات مالی نتوانستم کارگاه را اداره کنم و ورشکسته شدم به همین خاطر با مقدار پولی که داشتم، بدهی‌ام به کارگر‌ها را دادم و به آن‌ها گفتم که بروند، یکی از کارگرهایم به‌نام قاسم مدت زیادی بود که با من کار می‌کرد، به او هم پول دادم و گفتم دیگر نمی‌توانیم با هم کار کنیم تا اینکه چند روز بعد او با همسرش آمد و زن جوان ناگهان شروع به پرخاشگری کرد و گفت چرا حق شوهرم را نمی‌دهی گفتم من پول شوهرت را دادم، اما ناگهان با کفش ضربه‌ای به چشم من زد که باعث کوری من شد حالا هم درخواست مجازات متهم را دارم. بدین ترتیب زن جوان به‌نام ژیلا بازداشت شد و قبول کرد که با پاشنه کفش به چشم صاحبکار شوهرش زده است. وی گفت: شوهرم سال‌ها در کارگاه تولیدی این مرد کار می‌کرد، اما مدتی قبل او به بهانه ورشکستگی همه کارگرهایش از جمله شوهر مرا اخراج کرد وقتی اعتراض کردند به هر کدام مبلغی پول داد تا شکایت نکنند. می‌خواست به شوهر من هم مبلغ کمی بدهد، اما من قبول نکردم و به شوهرم گفتم باید تا ریال آخر حقت را بگیری. اما از آنجا که او مرد خجالتی و کم رویی بود روز حادثه من با او رفتم تا با صاحبکارش صحبت و او را راضی کنم حق و حقوق ما را بدهد، اما وقتی به آنجا رسیدیم بعد از کمی صحبت دعوایمان شد و من هم با پاشنه کفشم به‌صورت و چشمش کوبیدم. در ادامه همسر ژیلا گفت: من خرج زندگی‌ام را از طریق کارگری در این کارگاه تأمین می‌کردم وقتی صاحبکارم گفت ورشکسته شده و می‌خواهد کارگاه را تعطیل کند موضوع را به همسرم گفتم و او خیلی از این ماجرا نگران شد و گفت اگر قرار باشد تو را بیرون کند باید تمام حق و حقوق این سال‌ها را بدهد. در این سال‌ها صاحبکارم بار‌ها حق من را خورده بود من را اضافه کار نگه می‌داشت، اما پولش را نمی‌داد وقتی گفت می‌خواهد کارگاه را تعطیل کند و پولی برای ادامه کار ندارد کارگر‌ها را جمع کرد و به هرکدام مبلغ کمی داد و رضایتنامه گرفت. اما همسرم گفت حالا که تو نمی‌توانی از حقت دفاع کنی من با تو به کارگاه می‌آیم تا با صاحبکارت صحبت کنم و حقت را بگیرم. وقتی به کارگاه رسیدیم همسرم جلوی در ایستاد من صاحبکارم را صدا زدم و گفتم که همسرم با تو کار دارد. ژیلا با دیدن او گفت باید همه پول را بدهد، اما صاحبکارم قبول نکرد و با فحاشی و داد و فریاد سعی کرد ما را از آنجا بیرون کند. تا اینکه در یک لحظه زنم عصبانی شد و کفشش را درآورد و ضربه‌ای به صورتش زد که این ضربه باعث کوری او شد. این در حالی است که پزشکی قانونی گزارش داد، ضربه وارده به چشم چپ مرد به حدی سنگین بوده که چشم او را به کلی نابینا کرده است. به این ترتیب و با توجه به تکمیل تحقیقات زن جوان برای بیان آخرین دفاع در مرحله دادسرا فراخوانده شد او گفت: ما زندگی سختی داشتیم اگر شوهرم بیکار می‌شد حتی نان نداشتیم بخوریم من می‌خواستم با گرفتن حق و حقوق شوهرم حداقل سرمایه اندکی داشته باشیم تا کاری برای خودمان راه بیندازیم. اما نمی‌خواستم این اتفاق بیفتد و الان هم تقاضای عفو و بخشش دارم. با پایان جلسه بازپرسی و صدور کیفرخواست پرونده برای رسیدگی به شعبه ۷ دادگاه کیفری استان تهران فرستاده و زن جوان به‌زودی محاکمه خواهد شد.
سلامت,پژوهشگران گروه پژوهشی ایمنیِ درمانی و پزشکی ترمیمی پژوهشکده معتمد جهاددانشگاهی با همکاری مرکز تحقیقات سلول درمانی دانشگاه کارولینسکای سوئد به روش جدیدی برای درمان بیماری کشندۀ پیوند علیه میزبان دست یافتند. به گزارش ایرنا از اعلام روز دوشنبه روابط عمومی جهاددانشگاهی، بهنام صادقی مدیر گروه پژوهشی ایمنی درمانی و پزشکی ترمیمی پژوهشکده معتمد با اعلام این که بیماری پیوند علیه میزبان عارضه ای جدی و تهدیدکننده حیات بیماران است، گفت: علی رغم پیشرفت ­های جدید در زمینه داروهای سرکوب کننده ایمنی و روش­ های نوین درمانی، GVHD برای بقاء بیمارانی که غالباً پس از درمان سرطان، مورد پیوند مغز استخوان قرار گرفته اند؛ تهدید جدی به شمار می رود. صادقی در باره روش سلول درمانی جدید ارائه شده برای این گروه از بیماران عنوان کرد: در این روش با استفاده از سلول­های بافت جفت و پرده های جنینی DSC، موفق به نجات جان بیماران زیادی که مبتلا به بیماری التهابی GVHD حاد بودند شده ­ایم به گونه­ ای­ که پس از تزریق سلول های مذکور در 70 درصد بیمارانی که هیچگونه شانس بقاء نداشتند و به هیچ درمانی پاسخ نداده بودند، درمان را مشاهده کردیم. وی ادامه داد: مطالعات اولیه حیوانی و بالینی این روش درمانی ابتدا در انستیتو کارولینسکا سوئد با موفقیت بر روی 40 بیمار انجام شده و نتایج بدست آمده حاکی از اثربخشی بالای این متد می­باشد. صادقی با اشاره به اجرایی شدن این طرح در ایران با همکاری و مشارکت بخش پیوند مغز استخوان بیمارستان آیت الله طالقانی گفت: در این پروژه 10 بیمار مبتلا به عارضه پیوند مغز استخوان مقاوم به درمان با میانگین سنی 32 سال تحت درمان با سلول DSC قرار گرفتند. به گفته صادقی، این بیماران افرادی بودند که تمامی پروتکل های درمان استاندارد برای آنها انجام شده و متاسفانه هیچ بهبودی در آنها مشاهده نشد و هیچ امید و شانسی برای بقاء آنان وجود نداشت لیکن با موافقت همراهان بیمار این پروژه درمانی آغاز و خوشبختانه با در 70 درصد بیماران پاسخ درمانی مشاهده شد. پیوند مغز استخوان آخرین راه درمانی برخی انواع سرطان ­ها است. در بسیاری از موارد پیوند از غیرخودی، بیمارانِ دریافت کننده پیوند مبتلا به عارضه پیوند علیه میزبان می­شوند. این عارضه در برخی موارد نسبت به درمان­ های موجود مقاوم بوده و به رغم هزینه ها و فرآیند پیچیده پیوند، منجر به مرگ بیمار می شود. تاکنون درمان موفقی برای عارضه GVHD مقاوم به درمان یافت نشده بود.
حوادث,مدیرعامل شرکت واحد اتوبوسرانی تهران توضیحاتی درباره ماجرای کشف جسد روی صندلی اتوبوس شرکت واحد ارائه کرد.
سلامت,سال هاست که هلندی ها عنوان جهانی افراد روی کره زمین را در اختیار دارند. اما داده های جدید از اداره ملی آمار این کشور نشان می دهد که میانگین قد یک فرد هلندی در حال کاهش است و دانشمندان در پی کشف دلیل یا دلایل این روند هستند. با قدی بیش از 6 فوت (183 سانتیمتر) برای مردان و حدود 5.6 فوت (170 سانتیمتر) برای زنان، هلندی ها همچنان بلندقدترین جمعیت جهان هستند. اما به نظر می رسد رشدی که این کشور را برای دهه ها در صدر فهرست بلندقدترین مردم جهان قرار داده بود، متوقف شده است. بنابر گزارش ، طی یک قرن گذشته هلندی ها رشد قد خود را تجربه کرده اما از سال 1980 این روند متوقف شده است. در همین راستا، زنان هلندی که در سال 2001 متولد شده اند، به طور میانگین، بیش از نیم اینچ (1.3 سانتیمتر) کوتاه‌تر از آنهایی بوده اند که در سال 1980 متولد شده، در شرایطی که میزان کاهش برای مردان 0.39 اینچ (یک سانتیمتر) بوده است. به گفته کارشناسان آمار، این کاهش تا میزان چشمگیری با افزایش مهاجرت افراد از کشورهایی با جمعیت کوتاه قامت و فرزندانی که از آنها در هلند متولد می شوند، مرتبط است. اما این دلیلی نیست که نشان دهد چرا میزان رشد قد در نسلی که والدین آنها هر دو در هلند متولد شده اند یا در نسل هایی که هر چهار پدربزرگ و مادربزرگ آنها متولد هلند بوده اند، متوقف شده است. به گفته کارشناسان آمار، مردان بدون سابقه مهاجرت بلندقدتر نشده اند و زنان بدون سابقه مهاجرت نیز یک روند کاهشی قد را نشان می دهند. داده های جدید بر اساس نظرسنجی های مقامات بهداشت و سلامت هلند از 719 هزار فرد متولد این کشور که در بازه سنی 19 تا 60 سال قرار داشتند، کسب شده است. این افراد قد خود را گزارش کرده و از میانگین قد در 19 سالگی به عنوان شاخص استفاده شده است. دانشمندان چند توضیح را در این زمینه ارائه کرده که از آن جمله می توان به پیامدهای اقتصادی احتمالی ، افزایش مصرف غذاهای ناسالم یا حتی تغییر از مصرف گوشت به رژیم های غذایی مبتنی بر گیاهان اشاره کرد. اما به این نکته اشاره شده است که چنین نظریه هایی در این مرحله در حد گمانه‌زنی هستند. مطالعات پیشین نشان داده بود در شرایطی که بقیه جهان طی سال های اخیر بلندقدتر شده اند، آمریکایی ها به جای بلندقدتر شدن شاهد بوده اند. برخی کارشناسنان تغذیه ضعیف و تغییرات در وضعیت مهاجرت را با این شرایط مرتبط می دانند. بنابر یک نظرسنجی که بین سال های 2015 و 2016 توسط انجام شد، یک مرد عادی آمریکایی در بازه سنی 20 تا 39 سال حدود 197 پوند (89 کیلوگرم) وزن و 5 فوت و 9 اینچ (180 سانتیمتر) قد داشته است. یک زن عادی آمریکایی در بازه سنی مشابه نیز تقریبا 5 فوت و 4 اینچ (164سانتیمتر) قد و حدود 168 پوند (76 کیلوگرم) وزن داشته است. به گفته ، چنین مطالعاتی در مورد قد اهمیت دارند زیرا افراد قدبلندتر به طور معمول بیشتر عمر می کنند. آنها احتمال کمتری دارد بارداری های سخت داشته باشند یا به بیماری های قلبی یا تنفسی مبتلا شوند. همچنین، افراد قدبلندتر ممکن است از نظر مالی وضعیت بهتری داشته باشند و در تحصیل موفق‌تر باشند. به گفته ، کارشناس سلامت در کالج سلطنتی لندن، چند سال دیگر باید بگذرد و داده های بیشتری جمع آوری شود تا این که آیا هلندی ها روند جدیدی را در زمینه اندازه قد دنبال می کنند، تایید شود. اگر توقف رشد قد و کوتاه‌تر شدن آنها تایید شود، به احتمال زیاد تغذیه در این زمینه نقش دارد. تصور می شود برنامه ارائه شیر در مدارس هلند یکی از دلایل رشد قد جمیعت این کشور طی دهه های اخیر بوده است. اما طی سالیان اخیر تقاضا برای فست فودها رشد چشمگیری داشته است. به گفته گرت استولپ، متخصص علوم رفتاری و اجتماعی در دانشگاه خرونینخن، روندهای مشابه کوتاه شدن قد در آمریکا نشان می دهد که فست فودها می توانند یک عامل تاثیرگذار باشند. رژیم های غذایی ممکن است تغییر کرده باشند. اعتقاد بر این است که رژیم های غذایی نامناسب، کالری بیشتر اما دریافت مواد مغذی کمتر دلیل کوتاه شدن قد آمریکایی ها است. نشان داده بودند که رژیم های غذایی مبتنی بر گیاهان نیز می توانند عاملی موثر در این زمینه باشند اگرچه به گفته استولپ این امر در حد گمانه‌زنی است و مدرکی برای آن وجود ندارد. --------------------------------------------------------------------
حوادث,"رئیس پایگاه هشتم پلیس آگاهی از دستگیری زوج موبایل قاپ با 50 فقره سرقت خبر داد . به گزارش عصر ایران ""سرهنگ علی عزیز خانی"" در توضیح این خبر، گفت: با ارجاع تعدادی پرونده به پایگاه هشتم پلیس آگاهی مبنی بر سرقت گوشی های همراه توسط زوج موتورسوار، شناسایی و دستگیری آنها در دستورکار قرار گرفت و ماموران موفق شدند در تحقیقات میدانی، چهره متهمان را شناسایی کنند. این مقام انتظامی تصریح کرد: در تحقیقات اولیه مشخص شد که این زوج دارای سابقه کیفری بوده و به تازگی از زندن آزاد شده اند. وی بیان داشت: در ادامه تحقیقات پلیسی ، ماموران موفق به شناسایی مخفیگاه متهمان شده و با هماهنگی مقام قضائی آنها دستگیر و برای تحقیقات تکمیلی به پایگاه هشتم منتقل شدند. سرهنگ عزیز خانی با بیان اینکه متهمان برای جلوگیری از شناسایی شدن، پلاک موتورسیکلت را می پوشاندند، عنوان کرد: مال باختگان پس از مراجعه به این پایگاه اظهار می داشتند که در حال مکالمه با تلفن همراه بودیم که ترک نشین یک دستگاه موتورسیکلت که زن بود با نزدیک شدن به ما گوشی هایمان را قاپیده و به سرعت از محل متواری شدند. رئیس پایگاه هشتم پلیس آگاهی تهران از شهروندان خواست: برای جلوگیری از وقوع جرایم مشابه از مکالمه و یا ارسال پیام به مدت طولانی در معابر عمومی دوری کنید."
سیاسی,دبیرکل حزب ندای ایرانیان با بیان اینکه مطرح کردن دولت پنهان فقط برای فرار رو به جلو و عدم پاسخگویی است، گفت: احمدی نژاد شش سال ثابت کرد که رئیس جمهور می تواند نفر اول اجرایی در کشور باشد.
حوادث,انفجار بمب مغناطیسی در خودروی پلیس در کابل سه کشته بر جای گذاشت. به گزارش خبرگزاری صدا و سیما؛ براثر انفجار بمب مغناطیسی کار گذاشته شده در خودرو پلیس کابل در منطقه چنداول، دو پلیس و یک غیر نظامی کشته شدند. در این حادثه تروریستی دو پلیس و 14 غیرنظامی دیگر هم زخمی شدند.
حوادث,جانشین فرمانده انتظامی استان همدان از قتل زن جوان به علت بروز اختلاف خانوادگی بین یک زوج در منطقه اعتمادیه شهر همدان خبر داد.
حوادث,یک فروند هواپیمای نظامی آموزشی نوع L-39 اوکراین در منطقه خملنیتسکی این کشور سقوط کرد. به گزارش آناتولی؛ وزارت دفاع اوکراین اعلام کرد: یک فروند هواپیمای نظامی آموزشی نوع L-39 ظهر امروز در منطقه خملنیتسکی واقغ در غرب اوکراین سقوط کرد. هنوز علت این حادثه مشخص نیست. در خصوص تلفات این حادثه نیز جزییاتی اعلام نشده است. به گزارش رسانه های اوکراین دو خلبان هواپیما در حادثه جان باخته اند.
ورزشی,شاگردان ساکت الهامی با سه گل پاسخ تنها گل شاگردان ابراهیم صادقی را دادند.
ورزشی,برای مربیانی که صداقت بیشتری دارند و راه صاف قانون را دنبال می‌کنند، خیلی سخت است که رفتار‌های مدیران فوتبال ما را درک کنند. مدیریت در دو باشگاه استقلال و پرسپولیس دارای پیچیدگی‌های عجیب و غریبی است که اتفاقاً ماندگاری در آن به چشم نمی‌خورد. به گزارش عصرایران، جهانگیر کوثری در خبرورزشی نوشت: برگردیم مدیریت‌های این دو تیم را مروری کنیم تا بیشتر به این تئوری و فرضیه نزدیک شویم. عباس وکیل در سال ۵۸، عباس گلیجانی سال ۱۳۶۰، عباس انصاری‌فرد سال ۷۰، امیر عابدینی از ۷۳ تا ۸۰، دوباره عباس انصاری‌فرد سال ۸۰، علی میرزایی سال ۸۱، علی پروین سال ۸۲، اکبر غمخوار سال ۸۳، حجت خطیب سال ۸۴، سه‌باره عباس انصاری‌فرد سال ۸۴ تا ۸۶، حبیب کاشانی سال ۸۷، داریوش مصطفوی سال ۸۸، چهارباره عباس انصاری‌فرد سال ۸۸، محمد رویانیان از سال ۹۰ تا ۹۲، علیرضا رحیمی سال ۹۳، حمیدرضا سیاسی سال ۹۴، علی‌اکبر طاهری سال ۹۶، حمیدرضا گرشاسبی سال ۹۷ و ایرج عرب از سال ۹۷. یعنی طی ۴۰ سال ۲۳ مدیر بر مسند ریاست باشگاه پرسپولیس نشسته‌اند. در حالی که طی ۱۵ سال از سال ۱۳۴۲ تا ۱۳۵۷ دو مدیر بر پرسپولیس مدیریت کردند. در استقلال طی ۳۳ سال یک مدیر و پس از خسروانی یعنی از ۵۷ تا به امروز که نزدیک به ۴۰ سال می‌شود، ۱۶ مدیر در استقلال مدیریت کرده‌اند. از عباس کردنوری از سال ۱۳۵۸ تا امیرحسین فتحی در سال ۱۳۹۸. با تغییرات زودگذر هیچ مدیری قادر نیست برنامه درازمدتی برای باشگاه پی‌ریزی کند. ضمن اینکه این مدیران ناچارند تابع برنامه‌های دولتی رؤسای بالاتر خود باشند و استقلال مالی و فکری هم نخواهند داشت و انتهای قصه تمام این مدیران به یک درام تلخ و گاه به یک تراژدی ختم می‌شود. استراماچونی با باشگاهی که بودجه اساسی، مدیر ثابت دائمی و انتخابی ندارد و تمام عواملش از دیگر ارگان‌ها سفارش می‌شوند، چگونه به تفاهم و تعامل و موفقیت برسد؟! شاید کالدرون مرد باتجربه‌ای باشد و مماشات هم بکند، اما استراماچونی ساده‌تر و صاف‌تر از رقیب آرژانتینی خود است و بعضی از رفتار‌ها را درک نمی‌کند و به اصطلاح می‌بُرد و جوش می‌آورد. او تابع نظم یک لیگ حرفه‌ای بوده است و انتظار دارد هرکس اندازه‌های شغل خود را در باشگاه بشناسد و تمام ردیف‌های مدیریتی در باشگاه کار خود را انجام دهند. آن نظم کجاست و چه کسی مسئولیت نبودن مترجم و کمبود‌ها را به عهده می‌گیرد؟ برویم یک لیوان آب خنک دست استراماچونی بدهیم و تحمل او را بالا ببریم که راه دراز است و باید با ما تا ته خط لیگ بیاید.
فرهنگی/هنری,هشت اثر از ایران به فهرست کتاب برای کودکان با نیازهای ویژه ۲۰۲۳ دفتر بین‌المللی کتاب برای نسل جوان راه پیدا کرد. به گزارش ایسنا، گروه جوایز کتاب برای کودکان با نیازهای ویژه شورای کتاب کودک در جلسه داوری اسفندماه ۱۴۰۰ از میان کتاب‌های رسیده هشت عنوان را برای معرفی به دفتر بین‌المللی کتاب برای نسل جوان (IBBY) انتخاب کرد. «آشنایی قطعه گمشده با دایره بزرگ» اقتباس از داستان «قطعه گم شده» شل سیلوراستاین، طراحی و اجرای سودا آزادی نمین. هنرمند با نوآوری و خلاقیت به گونه‌ای چالش برانگیز و بازی‌گونه کتاب اصلی را برای کودکان با آسیب بینایی طراحی کرده است. تضاد رنگ‌ها امکان حرکت چشم در صفحه را برای کودک کم‌بینا فراهم می‌کند. «زنبور طلایی ویزویزکنان کجا میره؟» طراحی و اجرای هاله حق بجانب به شکل ساده ولی در عین حال گویا و روان به آموزش جهت‌یابی به خردسالان می‌پردازد. هر دو کتاب حسی- لمسی برای کودکان با اختلال بینایی و همه کودکان با ویژگی‌های متفاوت مناسب هستند. «تصویر آخر» نویسنده لیلا دارابی، نشر پیدایش. با روایتی ساده، حقیقی و باورپذیر به خوبی دنیای افراد اوتیستیک و خانواده آن‌ها و مشکلاتی را که دارند به تصویر می‌کشد. «دارکوب۱۸+۲» نویسنده محمدهادی محمدی، تصویرگر سلیمه باباخان، انتشارات موسسه پژوهشی تاریخ ادبیات کودکان. با نمادسازی و زبانی شاعرانه به مساله ناشنوایی و دنیای کودک ناشنوا می‌پردازد. نداشتن بعد مکانی و زمانی، بهره‌گیری از تصاویر زیبا و زنده و چندلایه بودن اثر از ویژگی‌های بارز اثر محسوب می‌شود. «مادر» سراینده ایرج میرزا تصویرگر هدا حدادی، انتشارات میرماه. بهره‌گیری از تصاویر ساده و هماهنگ با موضوع کتاب و ایجاد ادراک شاعرانه در کودک ناشنوا. برای کودکان ناشنوا و با اختلال خواندن مناسب است. «تو یک جهانگردی» نویسنده شهرزاد شهرجردی، تصویرگر غزل فتح الهی، انتشارات فاطمی. با پیرنگی قوی و هماهنگی متن و تصویر دنیای پناهجویان، سختی‌ها و دغدغه‌های مهاجرت اجباری و... به‌ویژه وضعیت کودکان در این شرایط را روایت می‌کند. «به کرگدن بگو بره» نویسنده اعظم مهدوی، تصویرگر پدرام کازرونی، انتشارات فاطمی. فضاسازی ماهرانه و هماهنگ با متن و موانع ذهنی برای ارتباط با دیگران در برخی از کودکان (اوتیسم) را نشان می‌دهد. تصویر مستقل از متن بوده و امکان تصویرخوانی به تنهایی را برای مخاطب ایجاد می کند. «چپکی» نویسنده زهرا جلایی‌فر، تصویرگر هاجر مرادی، شرکت انتشارات علمی فرهنگی. به خوبی دغدغه‌های یک کودک طلاق را نشان می دهد. کنش کودک جذاب است و داستان با نگاه خوبی به ماجرا بخصوص در زمینه حل مسئله از زاویه دید کودک می‌پردازد. دفتر بین المللی کتاب برای نسل جوان هر دو سال یک بار فهرستی از کتاب‌های مناسب برای کودکان ویژه را به منظور ایجاد فرصت لذت از کتاب برای کودکان ویژه، تشویق ناشران و توسعه این نوع محصولات منتشر می‌کند. داوری نهایی در تورنتو کانادا برگزار می‌شود و آثار برگزیده در فهرست دوسالانه‌ای تحت عنوان کتاب برای کودکان با نیازهای ویژه منتشر و در نمایشگاه کتاب کودک بلونیا ۲۰۲۳ به نمایش گذاشته می‌شوند.
حوادث,سخنگوی سازمان آتش نشانی از تصادف دو دستگاه پراید در اتوبان کرج و مجروح شدن 5 مرد خبر داد. جلال ملکی در گفت و گو با میزان، اظهار داشت: ساعت 6:24 صبح امروز وقوع تصادف در غرب به شرق اتوبان تهران- کرج به سازمان آتش نشانی اعلام شد. بلافاصله نیروهای آتش نشانی به محل اعزام شدند. در این حادثه که مقابل خروجی اتوبان حکیم رخ داده بود، دو خودرو پراید با 5 سرنشین با یکدیگر برخورد کرده بودند. وی ادامه داد: این تصادف باعث ایجاد ترافیک سنگین در اتوبان شده بود. سه نفر از سرنشینان خودرو پیش از رسیدن آتش نشانان از خودرو خارج شده بودند اما دو راننده خودروها در میان قطعات خودرو گرفتار شده بودند. سخنگوی سازمان آتش نشانی افزود: دو راننده 32 ساله و 62 ساله از داخل خودرو خارج و هر 5 سرنشین خودرو تحویل اورژانس شدند و با بازگشایی اتوبان در ساعت 6:59 صبح، عملیات آتش نشانان به پایان رسید.
سلامت,بعضی از افراد عادت به خوردن غذا های تند دارند و هرگز نمی توانند یک غذای معمولیِ بدون چاشنی فلفل مصرف کنند اما سؤال این جا است؛ زمانی که ما غذای تند می خوریم، چه اتفاقی در بدنمان می افتد؟ در این قسمت با ما همراه باشید تا به پاسخ این سؤال تان برسید. ممکن است که بعضی از افراد با خوردن غذای تند دچار سوزش معده شوند و یا رفلاکس معده در آن ها به وجود بیاید که علت آن هم برگشت اسید معده به سمت دهان است که باعث ایجاد حس سوزش در قسمت بالای سیستم گوارشی و قفسه سینه می شود. بعضی از متخصصان بر این باور هستند که غذای تند می‌ تواند عاملی برای کاهش وزن افراد چاق باشد و احتمال چاقی را کاهش دهد و همچنین کاهش اشتها را در افراد به وجود خواهد آورد که همه این ها راهی برای کاهش وزن و لاغری است. خیلی از افراد بعد از این که غذای تند می خورند، آبریزش بینی شان برطرف می شود (بعضی از افراد هم بالعکس، بعد از خوردن غذای تند دچار آبریزش می شوند)؛ اگر شما هم جزء افرادی هستید که آبریزش بینی کلافه تان کرده، بهتر است که غذای تند بخورید. خوردن غذا های گرم یا غذا های تند می تواند عاملی برای افزایش طول عمر باشد، زیرا خواص زیادی دارد؛ باکتری‌ ها و التهابات را از بین می ‌برد و دارای خاصیت آنتی اکسیدانی است که به سلامت بدن کمک می کند. غذای تند می تواند برای سلامت قلب مناسب و مفید باشد و اگر آن را استفاده کنید، باعث کاهش سطح کلسترول بد در بدن شده و خطر ابتلا به بیماری قلبی را تا حد زیادی کاهش داده و وضعیت لیپید و چربی را در بدن متعادل می کند.
سیاسی,در یکصدسالگی کودتای سوم اسفند (حوت) 1299 خورشیدی، ، نشستی را با عنوان «کودتای 1299 رضاخان؛ یک بستر و چند رویا» به صورت مجازی -در اینستاگرام- برگزار کرد که در آن، دکتر تاریخ‌نگار و سندپژوه از لندن و دکتر مورخ و پژوهش‌گر تاریخ از تهران نظرات و یافته‌های خود را مطرح و دیدگاه‌هایی از طرف مقابل را نقد و با هم مناظره کردند.    به گزارش ، در ابتدای نشست، روزنامه‌نگار بعنوان مدیر جلسه از میهمانان پرسید:   دکتر مجید تفرشی، برای شروع بحث با تأکید بر اینکه «با گذشت 100 از کودتای سوم اسفند، همچنان بحث روز و جاری ماست»، دلایل این موضوع را هم کاربردی و هم دلایل آینده‌پژوهی دانست و افزود: به مدد چهاردهه تاریخ‌نگاری داخلی و در سال‌های اخیر تاریخ‌نگاری شبکه‌های فارسی‌زبان خارجی، موضوع کودتای 1299 و رضاخان به ابزاری برای فوتبال سیاسی داخلی و جنگ نیابتی تبدیل شده است؛ اگر رضاشاه را بد می‌خوانیم برای آن است که می‌خواهیم از آن برای وضع موجود بهره ببریم و اگر خوب است برای اینکه وضع موجود را می‌خواهیم بر اساس آن تقبیح تا توجیه کنیم. بنابراین تاریخ و واقعیت ماجرا خیلی وقت‌ها نادیده گرفته می‌شود. ضمن اینکه با است به علاوه کتاب اخیر آقای این بحث داغ‌تر شده و متاسفانه یا خوش‌ بختانه در محدوده تاریخ‌نگاری باقی نمانده و به یک هیاهوی سیاسی از هر دو طرف تبدیل شده است.   وی با اشاره به کتاب اخیر دکترصادق زیباکلام درباره رضاشاه گفت: نمی‌خواهم وارد ارزیابی کتاب آقای زیباکلام بشوم، دوست داشتم با ایشان صحبت کنم ولی ایشان علاقه نداشتند اما کاش وزارت ارشاد این نابخردی را نشان نمی‌داد و کتاب ایشان را توقیف نمی‌کرد تا اولا تیراژش 10برابر بشود و درثانی، طبق معمول به این نتیجه برسیم که چون من مظلومم پس برحقم. ای کاش می‌شد در یک فضای سالمتر و متوازن‌تری درباره‌ آن صحبت کرد.   تفرشی در پاسخ به پرسش خدیر گفت: شاید این سوال نادقیقی باشد که کودتا انگلیسی بود یا ایرانی. اختلاف نظر در منشأ کودتا وقتی پیش می‌آید که شما تصور ‌کنید منشأ کودتا حتما باید یا داخلی باشد یا خارجی و ضمنا اگر قرار باشد خارجی‌ها و حکومت بریتانیا در آن دخالت داشته باشد حتما باید از طریق وزارت خارجه و دستگاه دیپلماسی آن باشد. درصورتی که این بدفهمی اگر از روی غرض نباشد، از روی نادانی است.   وی با بیان اینکه « »، این لایه‌ها را این گونه برشمرد:   - دستگاه دیپلماسی یعنی وزیر مختار یا سفیر کبیر که است. از طرفی، به خاطر جنگ جهانی اول و تبعات آن، انقلاب اکتبر و فروپاشی عثمانی، در اکثر ولایات ایران حتی ولایات کم‌اهمیت‌تر، هم کنسول‌گری وجود داشت هم خبرچین‌های محلی که بعضی در خدمت دستگاه دیپلماسی بودند، بعضی در خدمت دستگا‌ه امنیتی، بعضی در خدمت دستگاه نظامی و برخی در خدمت دستگاه نظامی امنیتی.   - حضور چندجریان نظامی انگلیسی در ایران از جمله ارتش خصوصی بریتانیا در ایران یا پلیس جنوب ایران که برای حفاظت از خلیج فارس و نفت بودند و نیروهای شمال غرب و شمال شرق با هدف امنیت داخلی ایران در قبال شورش‌های محلی، مقابله با گسترش جنگ داخلی روسیه به داخل ایران و منافع بریتانیا.   - . هرگونه فعل و انفعال مالی ایران باید از طریق آنها انجام می‌شد و بر اساس اسناد کاملا در خدمت منویات بریتانیا بوده است.   - وزیر خارجه انگلیس در دوران کودتای سوم اسفند، فردی است جاه‌طلب که سودای نخست‌وزیری دارد. وزیر جنگ هم است که او نیز جاه‌طلب است و راجع به ایران نظر خاص دارد. همچنین دستگاه‌های امنیتی.   - پارلمان و دربار و گروه‌های لابی، اتاق‌های فکر و اندیشکده‌ها.   وی در این باره افزود: وقتی ادعا می‌شود روح بریتانیا از کودتا خبر نداشت اولین سوال این است « ؟»، تصور ما این است که لندن منحصر در نورمن و .. است؟ این تصور اگر روی غرض نباشد حتما از روی نادانی است.   البته در داخل ایران فساد و ناامنی و ناکارآمدی دولت‌های ایرانی بوده اما نباید از فشارعوامل خارجی که عملا اجازه تشکیل دولت سالم مقتدر را به ایران نمی‌دادند غافل بود. آنها دوست داشتند تا روی کارآمدن دولت مطلوبشان، دولت‌ها در حالت برزخی و مملکت در حال بحران باشد تا جایی که نخبگان ایرانی خواسته یا ناخواسته به به این شرایط سوق یابند که فقط با زور و دیکتاتوری فرهمند یا مشت آهنین یا مستبد مصلح می‌شود کشور را اداره کرد و قانون و پارلمان و دموکراسی مخل آسایش ملت‌اند و ملت با قانونمداری و براساس خردجمعی به جایی نمی‌رسد بلکه چکمه‌پوشی باید ایران را نجات دهد. همان ادعای کسانی که امروز برای ایران دموکراسی می‌خواهند اما آرزویشان آمدن یک رضاخان دیکتاتور چکمه‌پوش است تا مشکلات را حل کند و راهکار را در تکرار کودتای سوم اسفند می‌دانند.   تفرشی با بیان اینکه «بحث کودتای 1299 را باید در سه بعد، داخلی، منطقه‌‎ای و بین‌المللی بررسی کرد»، گفت: بریتانیا پیروز جنگ جهانی اول بود ولی به شدت ضعیف شده و اشکالات زیادی داشت و نمی‌توانست در ایران با قدرت ادامه دهد، طبیعتا دنبال یک دولت مقتدر مستبد در جهت منافع خود بود و دنبال برون‌سپاری بودند؛ به همین دلیل قرارداد 1919 شکست خورد. مساله خلیج فارس و نفت، هند، تعرضات شوروی جدید و مسائل مختلف بریتانیا باعث شده بود از یکسال قبل صحبت از یک دولت مقتدر و آهنین و دیکتاتوری در ایران مطرح شده بود که خیال بریتانیا را راحت کند. اینها در مکاتبات انگلیسی به شدت واضح است.   تقریبا از سه ماه قبل از کودتا مدام در لندن و در تهران، هر روز ملاقات‌هایی صورت می‌گرفت و دیدگاه‌‌های مختلف راجع به اینکه چه کسی در ایران اوضاع را در دست بگیرد مطرح بود. شایع‌ترین نام در این باره، نصرت‌الدوله فیروز فرمانفرما بود ولی مناسبات او با نورمن خوب نبود و از چشم نورمن افتاده بود؛ برای همین مذاکرات با دیگران صورت گرفت.   وی در پاسخ به این پرسش که «نقش اول کودتا سیدضیاست یا رضاخان؟»، گف: اگر الان از من بپرسند قوی‌ترین و پولدارترین اپوزیسیون جمهوری اسلامی در خارج از کشور کیست؟ می‌گویم سازمان مجاهدین خلق. ولی همه می‌دانند سازمان مجاهدین خلق هیچ آینده‌ای برای حضور در ایران ندارد، با این حال، همچنان با او لابی و مغازله و روی آنها حساب می‌کنند. چرا؟ برای اینکه تخصص آنها این است: تخریب‌چی‌اند. سیدضیا بخاطر ارتباطات سیاسی و تبلیغاتی و رسانه‌ای که داشت در ابتدای کودتا می‌توانست موفق باشد، ضمنا به خاطر شهرتی که در دفاع از منافع بریتانیا به خصوص در موضوع قرارداد داشت، بدنام شده بود ولی برای پیش‌برد کودتا در تهران و در سپهر سیاسی ایران ضرورت داشت.   آجدانی هم در شروع سخنانش در پاسخ به پرسش مجری برنامه اظهار کرد: یکی از مشکلات اساسی که ما در ذهن و زبان این است که در بررسی متون و منابع تاریخی دچار افراط و تفریطیم و فکر می‌کنیم باید قطعا به یک پاسخ مشخص برسیم رضاخان مثبت بود یا منفی، شیخ فضل‌الله مثبت است یا منفی، کودتا انگلیسی است یا ایرانی. . اینها انحراف در ذهن و زبان ماست. کودتای 1299 در اثر دو دسته عوامل داخلی و خارجی شکل گرفت. به نظرم آقای تفرشی هم بر این باورند که نمی‌شود شکل‌گیری کودتا را به یک مجموعه از عوامل داخلی یا خارجی محدود کرد؛ اما اختلاف من و ایشان بر سر میزان اثر عوامل است.   پس از ناکامی‌های انقلاب مشروطه، در خلال سال‌های 1285 تا 1299 با بحران‌های داخلی و برخی تحولات خارجی اثرگذار در داخل ایران مواجهیم؛ ضعف حکومت مرکزی، ناکارآمدی سیستم اداری قاجاریه بعد از مشروطیت، سرخوردگی مشروطه‌خواهان از برنیامدن آرمان‌ها، افسارگسیختگی‌های سیاسی اجتماعی اقتصادی، قحطی و خشکسالی، بیماری بعد از جنگ جهانی اول، عدم امنیت در مرزها و راه‌ها، گسترش پدیده راهزنی و شرارت. اینها منجر به نارضایتی عموم مردم ایران شده بود و همه از عالم و عامی و امی و روحانی و مکلا، میل به تغییر داشتند. من با آقای کاتوزیان هم‌عقیده هستم که جامعه ایرانی چنان مستاصل از نابسامانی‌ها شده بود که هرگونه تغییر از راه اصلاح را ناممکن می‌شمرد و منتظر یک ناجی و قهرمان بود.   به مطبوعات و آثار ادبی آن دوران مراجعه کنید، همه به جستجوی امنیت بعنوان راهکار فوری برای جامعه بی‌رمق ایران بودند. من هم در یک مناظره به آقای زیباکلام گفتم این سخن که روح بریتانیا از کودتا خبر نداشت، کاملا دور از واقع است؛ اما برخی واژه‌ها را باید درست تفسیر کنیم: «دخالت، حمایت و وابستگی». به اتکای اسناد متقن معتقدم روح انگلستان از کودتا خبر داشت، دخالت و حمایت هم داشت، اما این الزاما به منزله وابستگی تمام‌عیار کودتا و سرسپردگی رضاخان به انگلستان نیست. من صغرای سخن آقای تفرشی را قبول دارم ولی کبری را نمی‌پذیرم.   وی به متونی از درباره وضعیت آستانه کودتا ارجاع داد و خطاب به مجید تفرشی گفت: به قول حضرتعالی براساس اسناد موجود، حداکثر عقبه خبردار بودن انگلستان از کودتای 1299، نهایتا تا سه ماه قبل از اسفند 99 است ولی تلاش‌ها و تکاپوها برای تغییر وضع موجود، دامنه و درازای یکساله و یکسال و اندی قبل از کودتا دارد. انگیزه‌های داخلی قبل از اینکه انگلستان به مقوله‌ای به نام کودتا بپردازد، در ایران شکل گرفته بود.   آجدانی ادامه داد: فرض می‌گیریم به قول امثال و تا حدی شما، کودتای 1299 نسخه از قبل پیچیده شده انگلستان باشد؛ اما به این سوالات پاسخ بدهید:   مدعیان انگلیسی بودن رضاخان، خودرا به تغافل زده‌اند که قبل از رضاخان انگلیسی‌ها به سراغ چه کسانی رفتند؟ طبق همان اسناد وزارت خارجه فضل الله خان، غلامرضا خان، سردارمخصوص و دیگران چه کسانی بودند؟ کلنکل اسمایس قبل از رضاخان با اینها مذاکره کرده بود. رضاخان نسخه از قبل پیچیده شده در یک برنامه مدون و هدفگذاری شده نبود.   چطور نورمن در چند گزارش علیه سیدضیا نگرانی خود را عنوان می‌کند؟ در یکی از گزارش‌ها وزیر مختار می گوید مقاصد سیدضیا انسان را به ادعای انگلوفیل بودن او به تردید وامی‌دارد. کرزن تا آخر ماموریت یک بار به طور شفاف از کودتا و شخص سیدضیا و رضاخان حمایت نکرد.   انگلستان همچنین نسبت به حمایت روسیه از رضاخان بشدت بیمناک است تا حدی که نورمن حضور رضاخان را مغایر مصالح انگلستان معرفی می کند. حتی بعد از برکناری سیدضیا، باز نورمن به صراحت می‌نویسد رضاخان علنا ضدانگلیس است و در تماس نزدیک با رتشتاین است.   وی همچنین بحث‌های آجدانی را گرفتار بلیه زمان‌پریشی دانست و گفت: ایشان بخیه به آبدوغ می‌زنند که ضدعلمی است. چیزهایی که ایشان درباره رتشتاین می‌دانند یکهزارم آنچه من 30 سال است درباره او می‌خوانم و می‌نویسم نیست. اینکه شما سروته ماجرا را به هم بدوزی و میانه ماجرا را رها کنی، می‌شود زمان‌پریشی که غیرعلمی است. این اظهارات که قوام با آمریکایی‌ها بوده، یا نصرت‌الدوله از ابتدا انگلیسی بوده، خط کشی‌ در تاریخ‌نگاری و همان تاریخ‌نویسی حزب‌اللهی است، شاید خروجی آن فرق داشته باشد ولی رویکردتان همان است. اینکه سیاست انگلیس واحد بوده و هیچ اختلاف نظری هم نبوده، اینکه انگلیس اگر کاری را می‌خواسته در ایران بکند، می‌کرده و تمام، پلن ب هم نداشته و سوار موج هم نمی‌شده است. اینها جزئیاتی است که در تاریخ‌نگاری شما مغفول است تعمد هم دارید، شما بلدید، تاریخ‌نویس خوبی هم هستید، تعمد دارید برای اینکه با آن تئوری شما مغایرت دارد.   تفرشی افزود: قوام اهل مذاکره، گفتگو و پشت هم‌اندازی است، با همه می‌ساخته، رفتنش به سمت آمریکایی‌ها بعد از روی کار آمدنش است، قبلش اینطور نبوده. من به شما گفتم لندن دوسال دنبال کودتا بود، بعد شما از زبان من می‌گویید سه ماه قبل؟ پیش چشمم به من دروغ نسبت می‌دهید. نصرت‌الدوله از 1918 تا 1920 در لندن است، هفته‌ای یکبار با کرزن ملاقات دارد، نزدیک 100 ملاقات با کرزن دارد، با هم قرار می‌گذارند، منتها در تهران آیرونساید و نورمن با او مخالف‌اند.   شما وسط ماجرا را حذف می‌کنید و اول و آخر را به هم می‌چسبانید تا سناریوی دروغ درباره کودتا درست شود. این شبیه همان تاریخ‌نویسی دروغی است که در داخل درباره رضاشاه شاهدیم.   تفرشی ابراز کرد: رضاخان یا سردارسپه، آدم بلندپرواز و جاه‌طلبی بود که توانایی‌های جدی داشت، این توانایی‌ها با اسمایس و آیرونساید و نورمن گره خورد. کرزن با نورمن هم مشکل داشت و بسیار با هم بد بودند. شما متأسفانه اسناد لورن را نخواندید. شما یک سند و یک خط پیدا می‌کنید، ده‌ها و صدها سند حمایت لورن از رضاشاه در مذاکرات با خودش و مذاکرات با فروغی و مذاکرات با خزعل ندیدید، اگر خواستید برای شما می‌فرستم.   تفرشی خطاب به آجدانی گفت: تاریخ‌نگاری شما التقاطی و گزینشی است. باید بگویم پروژه‌ای هست که وضع موجود امروز در ایران وضع بدی است و باید یک آرمان به دیکتاتور چکمه‌پوش بیاید تا وضع ایران از وضعیت موجود خارج شود، این یک پروژه سیاسی است و تاریخ اینجا قربانی می‌شود و من را هم اینجا می خواهید دروغ به من ببندید. ولی تاریخ را قربانی نکنید و نام خودتان را مورخ نگذارید. شما فکر می‌کنید سیاست‌های انگلیس و روس و غیره، خطی است و هیچ اختلاف نظری هم ندارند. به خط کشی‌های قالبی ایدئولوژیک فحش می دهید ولی خودتان دقیقا در همین دام چاله افتادید.   آجدانی در ادامه در پاسخ به تفرشی اظهار کرد: شما چرا هزار دانسته خود را به رخ می‌کشید؟ سوالاتی پرسیدم، پاسخ علمی بدهید. می گویید من ابتدا و انتها را می‌گیرم و می‌چسبانم و وسط را رها می‌کنم، اتفاقا همان وسطی را که شما نگفتید من گفتم، همان نقطه چین‌هایی که در تفکر رسمی و در کتب درسی به نام ایجاز و اختصار ولی در واقع سانسور و جعل و تاریخ‌سازی است آنها را من جرأت دارم و می‌گویم.   اگر جنابعالی انتظار دارید مثل فلان مورخ اینجا و آنجا را با آب دهان بچسبانم، آجدانی از آن دست مورخ‌ها نیست و نان چنین تاریخی را نخورده. اقدامات رضاخان برضد سیدضیا، درصورت فرض گماشته بودن هر دو از سوی انگلستان، چطور قابل توجیه است؟ رضاخان استخدام افسران انگلیسی را معادل فروختن روح ایران به خارجی‌ها قلمداد می‌کند. او از همان آغاز بشدت دامنه نفوذ صاحب‌منصبان انگلیسی را در قزاقخانه کم می‌کند و جلوی نفوذ افسران سوئدی برای ژاندارمری را می‌گیرد،. سفیر کبیر در نامه خود به وزارت خارجه انگلیس می‌گوید: برخورد سردار سپه با افسران انگلیسی بسیار نگران‌کننده است.   استقبال رضاخان از علمای ضدانگلیسی اخراجی از بین‌النهرین و عراق مثل آقای نائینی، سید موسوی اصفهانی و حمایت متقابل آنها به ویژه مراجع شیعه ایرانی مقیم نجف تا دهه اول چگونه توجیه می‌شود؟ اقدام رضاخان در انحلال پلیس جنوب بعنوان حافظ منافع نفتی انگلیس چطور؟ چطور می‌شود این همه تصادم منافع رضاخان به انگلستان را دید و همه را در چارچوب تئوری توطئه گذاشت که اینطور وانمود کردند تا رضاخان را به عنوان یک وطن‌پرست ایرانی به مردم ایران بقبولانند.   من با این تفکر رسمی مشکل دارم. میرزاابوالقاسم خان کمال‌زاده که در آستانه کودتا منشی وقت سفارت آلمان است، می‌گوید رضاخان چند ماه قبل از کودتا، درخواست ملاقات با سفیر را داشته و در جلسه مذاکره به صراحت اعلام می‌کند سربازان ایرانی از حضور افسران روسیه تزاری در قزاقخانه و صاحب منصبان انگلیسی ناراضی هستند. درخواست حمایت و کمک از دولت فخیمه آلمان می‌کند.   تفرشی اما در پاسخ به موضوع انحلال پلیس جنوب توسط رضاخان گفت: شما از سازوکار نظامی بریتانیا در ایران بخصوص در مناطق نفتی بی‌اطلاع هستید. حداقل دو سال قبل از کودتای 1299 صحبت از انحلال پلیس جنوب است. لحظه به لحظه مذاکرات و گفتگوها هست؛ بعد می‌گویید رضاشاه بعد از کودتا پلیس جنوب را منحل کرد؛ این زمان پریشی است. این به اصطلاح خانم تاچر صرفه‌جویی در راستگویی است. قرارداد 1919، شش ماه یا سه ماه قبل از کودتا تمام شده بود، خود دولت بریتانیا رسما و کرزن و مخالفینش در لندن می‌گوید این قرارداد دیگر احیا نمی‌شود. علت رویکرد مثبت به کودتا اتفاقا مرگ قرارداد 1919 است. اگر قرارداد 1919 موفق بود وثوق الدوله سر کار می‌ماند. اینکه با ساده‌اندیشی یا ساده پنداشتن مخاطب، همه این قهرمانی‌ها را به رضاشاه نسبت بدهیم، بنوعی مودبانه صرفه جویی در راستگویی است البته غیرمودبانه هم می‌شود گفت.   سردارسپه یک افسر جاه‌طلب بود که برای خودش رویاهایی ملی و شخصی داشت، طبیعی است سراغ آلمان‌ها و روس‌ها می‌رود. این حرف‌ها به معنای این نیست که مشکلات خود ایران نادیده گرفته شود، جنم و توانایی رضاخانه نادیده گرفته شود، سیدضیا جایی تاریخ مصرفی دارد، اینها چیزهایی است که خیلی طبیعی است.  تاریخ مصرف نصرت‌الدوله تمام شده بود.   وی درباره نصرت‌الدوله فیروز هم گفت: تاریخ مصرف او  با وجود همه نزدیکی به وزارت خارجه بریتانیا تمام شده بود. فرمانفرما پیرمرد مغرور که یک زمانی واقعا فرمانفرمای ایران بود، به دیدن لورن می‌رود و از او می‌خواهد که پسرش را ببخشند که با مصدق بسته و دارد علیه انگلیسی‌ها کار می کند و بعد از چندین جلسه و التماس، لورن می‌گوید ما حاضریم از اشتباهاتش بگذریم، ولی فکر نکند شرایط ما با او دیگر به گذشته برمی‌گردد دیگر آن مناسبات ویژه تمام شده است. بعد از سلطنت رضاشاه هم دستگیری و زندان و تبعید و قتل سرنوشت اوست.   آجدانی در پاسخ به خطی خوانده شدن تفکراتش درباره تاریخ و شخصیت‌ها گفت: بنده درباره اشخاص و جریان‌ها قائل به خط سیر مستقیم نیستم. . تمام حرف من این است که دخالت نمی‌تواند به معنای وابستگی باشد. کمااینکه انگلستان در شکل گیری‌ انقلاب مشروطه هم در مقاطعی نقش فعال دارد و گاهی حمایت می‌کند، آیا باید بگوییم انقلاب مشروطیت یک انقلاب انگلیسی بود؟   آجدانی درباره رضاخان گفت: رضاخان 20 سال قدرت داشت و 16 سال سلطنت کرد؛ کارنامه‌اش دارای نقاط مثبت و منفی است، نه قهرمان بلامنازع تاریخ و تمدن ایران است. نه قدیس نه شیطان، نکات و دستاوردهای مثبت هم بسیار دارد، نکات منفی هم بر او مترتب است، من به صراحت می‌گویم، در 20 سال حضور قدرت‌مندانه رضاشاه،   در پایان این نشست، تفرشی دیدگاه آجدانی درباره استقبال رضاشاه از علمای تبعیدی از عراق را نیز دچار موضوع زمان‌پریشی دانست و همچنی تأکید کرد: همین‌جا وظیفه‌ دارم بگویم من به سرتاپای سیاست‌های پژوهشی تلویزیون جمهوری اسلامی ایران اشکال می‌گیرم و آنها را قابل نقد می‌دانم ولی یک موی گندیده تلویزیون ایران را به «من و تو» نمی‌فروشم. رسانه‌های ایران را با همه اشکالات و ایرادات و کج و کوله‌گی به خاطر دفاع از من و تو و بی‌بی‌سی کنار نمی‌گذارم و برای بهتر شدن رسانه‌های داخلی تلاش می‌کنم. -------------------------------------
ورزشی,حضور اوره رنار به عنوان یکی از گزینه‌های جانشینی کی‌روش روی نیمکت تیم ملی فوتبال ایران تائید شده و این مربی مذاکرات مثبتی را با فدراسیون فوتبال ایران انجام داده است. به گزارش خبرنگار ورزشی خبرگزاری فارس، طی یکی دو روز گذشته نام اوره رنار سرمربی کنونی تیم ملی مراکش برای هدایت تیم ملی فوتبال ایران مطرح شده در حالی که این مربی در حال حاضر هدایت تیم ملی مراکش را بر عهده دارد و این تیم را برای حضور در مسابقات جام ملت‌های آفریقا آماده می‌کند. مربی اهل کشور فرانسه در شرایطی هدایت تیم ملی مراکش را بر عهده دارد که قراردادش تا پایان جام ملت‌های آفریقای چنوبی با این کشور خواهد بود و از فدراسیون فوتبال خبر می‌رسد که این مربی جدی ترین گزینه برای هدایت تیم ملی فوتبال ایران خواهد بود. ظاهرا مسئولان فدراسیون فوتبال از مدت‌ها قبل عملکرد و شرایط این مربی را زیر نظر داشته اند و برای حضور او روی نیمکت تیم ملی فوتبال ایران تا حدودی به جمع بندی رسیده اند اگر چه فدراسیون فوتبال ایران یک گزینه اروپایی دیگر را مد نظر دارد و حتی مذاکراتی را هم با وی انجام داده اما به نظر می‌رسد رنار اصلی ترین گزینه تاج برای جانشینی کی‌روش است. رنار که دیدار تیم ملی فوتبال ایران و ژاپن را در ورزشگاه هزاع بن زاید از نزدیک تماشا کرد در اواخر تیرماه سال آینده (جام ملت‌های آفریقا از 31 خرداد تا 28 تیر برگزار می‌شود) قراردادش با فدراسیون فوتبال مراکش به پایان می‌رسد و ظاهرا در این زمینه هم با مسئولان فدراسیون فوتبال ایران به مذاکرات مثبتی رسیده است. از طرفی فدراسیون فوتبال ایران تصمیم دارد تا 4 روز آینده یعنی تا 29 اسفند سرمربی تیم ملی را معرفی کند و هیچ بعید نیست نام رنار به عنوان سرمربی جدید تیم ملی معرفی شود. اگر چه شاید این سوال به وجود بیاید که چطور قبل از برگزاری جام ملت‌ها نام یک مربی یک تیم ملی دیگر به عنوان سرمربی جدید تیم ملی ایران اعلام شود اما ظاهرا در مذاکرات طرفین این موضوع  هم لحاظ شده که نام این مربی به عنوان مربی بعدی تیم ملی معرفی شود.   رنار در جام جهانی روی نیمکت تیم ملی مراکش حضور داشت و اگرچه مقابل ایران تیمش در دقایق پایانی بازی را واگذار کرد اما این نماینده کشور آفریقا با هدایت مربی فرانسوی فوتبال قابل قبولی مقابل رقبا به نمایش گذاشت.
سیاسی,دستیار ویژه رئیس مجلس در امور بین‌الملل گفت: دستور بایدن برای حمله به نیروهای بومی مبارزه‌کننده با ⁧داعش⁩ نشان داد کاخ سفید با اعمال سیاست دوگانه در استفاده از تروریسم، دوست داعش می‌ماند. به گزارش ایسنا، حسین امیرعبداللهیان در صفحه شخصی خود در توئیتر نوشت: «‏⁧بایدن⁩ رئیس‌جمهور جدید ⁧آمریکا⁩ در شعارهای انتخاباتی خود از جنگ علیه تروریسم سخن گفت اما دستور وی برای حمله به نیروهای بومی مبارزه‌کننده با ⁧داعش⁩ نشان داد که کاخ سفید با اعمال سیاست دوگانه در استفاده از تروریسم، دوست داعش می‌ماند. فقط ماسک مستأجران جدید کاخ سفید تغییر کرده است.»
ورزشی,باشگاه استقلال درباره نحوه بلیط فروشی برای دیدار با العین در هفته دوم رقابت‌های لیگ قهرمانان آسیا توضیحاتی را منتشر کرد. به گزارش سایت رسمی باشگاه استقلال، با توجه به لزوم ایجاد هماهنگی‌های نهایی با نهادهای ذیربط و مسئول در خصوص جزییات و شرایط بلیت فروشی دیدار استقلال و العین، به اطلاع می‌رساند جهت رفاه حال هواداران گرامی، ظهر فردا نحوه، زمان و مکان بلیت فروشی مشخص می‌شود. لذا از هواداران محترم استقلال درخواست می شود فعلا جهت تهیه بلیت به مکانی مراجعه ننمایند.
حوادث,معاون اجتماعی فرماندهی انتظامی لرستان با اشاره به وقوع نزاع طایفه‌ای در این شهرستان گفت: در این درگیری 2 نفر کشته و 4 نفر نیز زخمی شدند. رضا شیراوژن امروز در گفت‌وگو با فارس با اشاره به وقوع نزاع طایفه‌ای در منطقه «گلدشت» این شهرستان اظهار کرد: ساعت یک و 30 دقیقه ظهر امروز بین دو طایفه خرم‌آبادی نزاع و درگیری رخ داد. وی خاطرنشان کرد: در این درگیری 2 نفر کشته و 4 نفر نیز زخمی شدند. معاون اجتماعی فرماندهی انتظامی لرستان با بیان اینکه پلیس به محض اطلاع در صحنه درگیری حاضر شد، افزود: 30 نفر در جریان این درگیری دستگیر شده و پرونده به مراجع قضائی جهت بازجویی ارسال شده است. شیراوژن بیان داشت: هم اکنون شرایط عادی در محل درگیری حکم‌فرما است.
حوادث,"بخشدار مرکزی پلدختر گفت: آتش سوزی در جنگل ها و مراتع ""پشت تنگ"" ملاوی این شهرستان مهار شد. بابک امرایی شامگاه پنجشنبه در گفت و گو با خبرنگار ایرنا در پلدختر اظهار داشت: این آتش سوزی که از ساعت اولیه بامداد امروز در مراتع و جنگل های پشت تنگ ملاوی به وقوع پیوست ساعت 20 و 30 دقیقه شامگاه پنجشنبه پس از گذشت حدود 19 ساعت مهارشد. .وی افزود: این آتش سوزی با تلاش نیروهای منابع طبیعی پلدختر و معمولان ، دهیار و اهالی روستای مورانی ، اعضای بسیج و سپاه منطقه به صورت کامل خاموش شد. امرایی ، با بیان این که به احتمال زیاد عامل انسانی موجب بروز این آتش سوزی بوده است اظهار داشت: میزان دقیق خسارت ناشی از آتش سوزی با اعزام کارشناسان به محل مشخص خواهد شد."
سلامت,خواص زیتون برای همه آشکار است. این میوه‌ کوچک فوق‌العاده، توانایی ایجاد تغییرات بزرگی را در سلامتی‌تان دارد، مهم‌ترین خاصیت آن که همه‌ خواص دیگر را تحت شعاع خود قرار می‌دهد، حفظ سلامت قلب است. خواص زیتون برای همه آشکار است. این میوه‌ کوچک فوق‌العاده، توانایی ایجاد تغییرات بزرگی را در سلامتی‌تان دارد، مهم‌ترین خاصیت آن که همه‌ خواص دیگر را تحت شعاع خود قرار می‌دهد، حفظ سلامت قلب است. پلی‌فنول‌های موجود در انواع زیتون می‌توانند به کاهش التهاب مزمن با ممانعت از شروع آسیب‌های بافتی در اندام‌ها کمک کنند. زیتون‌ها به‌دلیل نقش اصلی‌شان در رژیم‌های مدیترانه‌ای که بر پایه‌ سبزیجات، میوه‌ها و دانه‌های کامل هستند و به سلامت بدن کمک می‌کنند، به‌خوبی شناخته شده‌اند. به همین دلیل مهم است که بر مصرف آنها در رژیم غذایی‌تان چه به‌عنوان میان وعده یا یک وعده‌ غذایی کامل تمرکز کنید. ترکیبات گیاهی موجود در زیتون می‌توانند تولید اکسید نیتریک را افزایش دهند و در نتیجه عملکرد عروقی را با افزایش جریان خون به سمت عضلات شما بهبود بخشند.این اتفاق هم برای سلامت کوتاه‌مدت و هم درازمدت شما سودمند است، زیرا گردش خونِ بهتر همه چیز را تحت شعاع قرار می‌دهد؛ از دویدن در ورزشگاه گرفته تا کاهش خطر بیماری‌های مزمن. علاوه بر این، برخی از انواع زیتون‌ها می‌توانند تا ۲۵ ٪ از نیاز بدن شما به آهن را فراهم کنند. این ماده‌ معدنی برای بدن بسیار مهم است، زیرا به حمل و رساندن اکسیژن به اندام‌ها کمک می‌کند. از آنجایی که زیتون به کاهش استرس اکسیداتیو ناشی از التهاب کمک می‌کند، می‌تواند از بافت‌های اندام‌های حیاتی (برای مثال مغز شما) در برابر آسیب‌های مضر و غیرقابل برگشت محافظت کند. یکی دیگر از مزایای زیتون این است که این میوه حاوی ویتامین E، یعنی آنتی‌اکسیدان مرتبط با ادراک بهتر است و مصرف آن موجب کاهش خطر ابتلا به بیماری‌های شناختی می‌شود.علاوه بر این‌ها دیده شده است رژیم‌های غذایی که به روغن زیتون به‌عنوان منبع اصلی چربی تکیه می‌کنند با خطر کمتر ابتلا به بیماری آلزایمر مرتبط هستند. آنتی‌اکسیدان‌هایی که در بسیاری از سبزیجات و میوه‌ها وجود دارند، اگر همراه با یک منبع چربی رژیمی مانند زیتون مصرف شوند، بهتر جذب می‌شوند. اضافه کردن یک قاشق غذاخوری روغن زیتون به سالاد و یا تفت دادن خیلی سبک و مختصر سبزیجات سبز در آن، می‌تواند به دریافت بیشتر کاروتنوئیدها، که برای سلامت چشم و کاهش طول مدت بیماری مفید هستند، کمک کند.با مصرف روغن زیتون فوق بکر هنگام پخت و پز می‌توانید با تغذیه سالم، احساس سیری خوشایندی نیز داشته باشید. چربی‌های خوش طعم موجود در زیتون موجب می‌شود که شما مدت زمان طولانی‌تری احساس سیری داشته باشید و در نتیجه کمتر به سمت هله‌هوله خوری و به‌تبع آن چاقی بروید. یک قاشق غذاخوری روغن زیتون حدود ۱۲۰ کالری انرژی دارد، و از آن طرف ۱۲۰ کالری معادل تقریبا ۳۰ عدد زیتون (بسته به نوع و اندازه) است. مصرف زیتون به‌صورت میوه، فیبر غذایی مناسبی را فراهم می‌کند؛ یعنی یک فنجان از آن حدود ۱۵ ٪ از آنچه شما در طول یک روز به آن نیاز دارید را برایتان مهیا می‌سازد. منبع: آرمان
سلامت,"مردان به طور معمول از مصرف ترسی به دل خود راه نمی دهند. آنها از رژیم های غذایی سرشار از پروتئین به عنوان روشی برای افزایش توده عضلانی و حجم بدن خود استفاده می کنند. افزون بر این، مصرف پروتئین زیاد از احساس گرسنگی در طول روز جلوگیری می کند. اما گاهی اوقات، مردان منابع پروتئین اشتباه را انتخاب می کنند. به گزارش گروه سلامت به نقل از "" ""، برخی گزینه های موجود مانند همبرگرهای چرب و مرغ های سوخاری در حالت ایده آل بهترین منابع برای پروتئین نیستند. از سوی دیگر، برخی ممکن است در مصرف پروتئین حیوانی زیاده‌روی کرده و توجهی به منابع دیگر این ماده مغذی نداشته باشند. افرادی که پروتئین حیوانی مصرف نمی کنند نیز ممکن است به میزان کافی این ماده مغذی مهم را دریافت نکنند. در ادامه با برخی از بهترین منابع پروتئین برای مردان که می توان آنها را به عنوان بخشی از یک رژیم غذایی سالم مد نظر قرار داد بیشتر آشنا می شویم. پروتئین های بدون چربی به احساس سیری برای مدت زمان طولانی‌تر کمک کرده و نقش مهمی در حفظ و ساخت عضله ایفا می کنند و این دقیقا همان چیزی است که می توانید از مصرف مرغ انتظار داشته باشید. مرغ یک منبع پروتئین بدون چربی است به این معنی که سرشار از پروتئین (30 گرم در یک وعده 100 گرمی) است و چربی کمی دارد. استفاده از میزان کافی از پروتئین بدون چربی در یک وعده غذایی همواره ایده خوبی برای پیشگیری از زیاده‌روی در مصرف گوشت های سرشار از چربی و سنگین مانند گوشت قرمز است. شما به مصرف گوشت قرمز نیز نیاز دارید، اما حد اعتدال را باید رعایت کنید. افزون بر این که منبع خوبی برای پروتئین است، ماهی تن حاوی ویتامین D و اسیدهای چرب امگا-3 نیز است. سطوح کافی با خطر کمتر برخی انواع سرطان از جمله سرطان پروستات پیوند خورده است. مصرف دو تا سه وعده ماهی تن در هفته توصیه شده است. تخم مرغ یک ماده غذایی مغذی است. یک تخم مرغ حاوی شش گرم پروتئین با کیفیت بالا و همچنین تعدادی از مواد مغذی ضروری دیگر است. این ماده غذایی سرشار از ویتامین های B و منیزیم است که از عملکرد عضلانی پشتیبانی کرده و به ساخت بافت و استخوان کمک می کنند. حاوی دو برابر پروتئین بیشتر نسبت به ماست ساده عادی است. ماست منبع خوبی برای باکتری های پروبیوتیک نیز است که از گوارش و سلامت قلب پشتیبانی می کنند. یک پروتئین گیاهی عالی برای مردان است. این ماده غذایی سرشار از اسیدهای آمینه، بلوک های سازنده پروتئین است و برخلاف بیشتر پروتئین های گیاهی، کینوآ یک منبع کامل از پروتئین محسوب می شود. این به معنای وجود تمام نه اسید آمینه ضروری در کینوآ است که بدن نمی تواند خود آنها را تولید کند. همچنین، کینوآ سرشار از فیبر است که می تواند به تقویت متابولیسم کمک کند. زمانی که از بهترین نوع گوشت قرمز صحبت می شود، گوشت گاو تغذیه شده با علف ممکن است ارزش هزینه اضافه ای که برای آن پرداخت می کنید را داشته باشید. این گوشت حاوی چربی اشباع کمتر و اسیدهای چرب امگا-3 است که به کاهش التهاب کمک می کند. گوشت گاو تغذیه شده با علف به دلیل محتوای کراتین زیاد خود می تواند توده عضلانی را افزایش داده و با مواد مغذی بیشتر خود از عوارض سلامتی در مردان پیشگیری کند. افزون بر این، گوشت گاو تغذیه شده با علف سرشار از آهن، روی و سلنیم است که می تواند به کاهش خطر کم خونی فقر آهن، ناباروری و سرطان پروستات کمک کند. برای افرادی که یک رژیم غذایی بدون گوشت را دنبال می کنند، لوبیا سیاه یک افزودنی فوق العاده به وعده های غذایی است. جایگزینی لوبیا با پروتئین های حیوانی می تواند میزان مصرف چربی اشباع کلی شما را کاهش داده و از سلامت قلب و کبدتان پشتیبانی کند. افزون بر این، با توجه به محتوای فیبر، لوبیاها می توانند احساس سیری را تقویت کرده و حجم بیشتری به وعده های غذایی ببخشند. اگرچه ماهی سالمون وحشی به طور معمول گران‌تر از انواع پرورشی است، اما از محتوای پروتئین بیشتری نسبت به آنها برخوردار است. از این رو، مصرف این ماهی می تواند به احساس سیری برای مدت زمان طولانی‌تر کمک کند. همچنین، ماهی سالمون وحشی از محتوای پتاسیم، روی و آهن بیشتری برخوردار است و محتوای لیکوپن می تواند آن را به گزینه ای فوق العاده برای مردان تبدیل کند. لیکوپن آنتی اکسیدانی است که به طور خاص برای سلامت مردان اهمیت دارد زیرا خطر سرطان پروستات را کاهش می دهد. پنسیر کاتیج سرشار از پروتئین و مواد مغذی ضروری دیگر است که می تواند سلامت مردان را بهبود ببخشد. یک فنجان از پنیر کاتیج می تواند 36 درصد از ارزش روزانه برای سلنیم را تامین کند که این ماده مغذی ممکن است به باروری مردان و پیشگیری از سرطان پروتات کمک کند. پنیر کاتیج منبع خوبی برای کلسیم، فسفر و ویتامین B12 است که همگی از سلامت استخوان ها پشتیبانی می کنند. اگر به مصرف گوشت تمایلی ندارید، یکی دیگر از بهترین منابع پروتئین گیاهی برای افزودن به رژیم غذایی شما محسوب می شود. عدس یک جایگزین خوب برای پروتئین های حیوانی است. این ماده غذایی سرشار از فولات است که یک ویتامین مهم و پشتیبان باروری است. به عنوان مثال، شما می توانید از عدس برای تهیه برگر استفاده کنید که فیبر بیشتر و چربی اشباع کمتر را ارائه می کند. --------------------------------------------------------"
فرهنگی/هنری,شهردار منطقه دو شیراز مدعی است که مالک سینما بهمن، که شامگاه نهم خرداد دچار حریق شد، مجوز تغییر کاربری و تخریب و انجام اقدامات بازسازی را نداشته است.
سیاسی,سفارت ایران در عراق، به مناسبت سفر رسمی حجت‌الاسلام والمسلمین رییسی، رییس قوه قضائیه به بغداد بیانیه‌ای منتشر کرد. به گزارش ایسنا ، متن این بیانیه به شرح زیر است : بسم الله الرحمن الرحیم سفارت جمهوری اسلامی ایران در بغداد با کمال مسرت اعلام می‌کند در راستای توسعه همه‌جانبه روابط فیمابین دو کشورِ دوست و برادر ایران و عراق و در پاسخ به سفر سال گذشته رئیس محترم شورای عالی قضایی جمهوری عراق به تهران، حضرت آیت‌الله رئیسی ریاست محترم قوه قضائیه جمهوری اسلامی ایران بنا به دعوت رسمی جناب آقای فائق زیدان و با هدف گسترش روابط قضایی و حقوقی در تاریخ 20 بهمن ماه به 1399 به بغداد سفر خواهند کرد. در این سفر، ریاست محترم قوه قضائیه جمهوری اسلامی ایران و هیات همراه که از مقامات بلند پایه کشورمان هستند، علاوه بر دیدار و مذاکره با همتای محترم خود، با سایر مقامات محترم و عالیرتبه جمهوری عراق نیز دیدار خواهند داشت. همچنین در این سفر چند یادداشت تفاهم همکاری میان مقامات عالیرتبه قضایی دو کشور به امضاء خواهد رسید. موفقیت، سلامتی و افزایش دوستی دو کشور همسایه ایران و عراق را از خداوند متعال مسئلت داریم.
ورزشی,سرمربی تیم فوتبال پرسپولیس ترکیب تیمش بر دیدار برابر السد را مشخص کرد. به گزارش ایسنا، برانکو ایوانکوویچ ترکیب تیمش برای دیدار برابر السد قطر را اعلام کرد. بر همین اساس پرسپولیس امروز با ترکیب علیرضا بیرانوند، سیدجلال حسینی، شجاع خلیل‌زاده، مهدی شیری، محمد نادری، کمال کامیابی‌نیا، احمد نورالله‌ی، بشار رسن، مهدی ترابی، ماریو بودیمیر و علی علیپور به میدان می‌رود. دیدار تیم‌های پرسپولیس و السد قطر در جریان هفته دوم مرحله گروهی لیگ قهرمانان آسیا آغاز می‌شود.
سلامت,"احساس درد در می تواند برای برخی از ما نشانه ای خوشایند باشد. این شرایط می تواند نشانه ای از جدیت شما در دنبال کردن برنامه ورزشی بوده و بدن این جدیت را احساس می کند. اما گاهی اوقات احساس درد در ماهیچه ها تنها به واسطه انباشت اسید لاکتیک شکل نگرفته و می تواند به مساله ای جدی‌تر اشاره داشته باشد. به گزارش گروه سلامت به نقل از "" ""، درد چشمگیر در ماهیچه که به طور معمول چند ساعت پس از فعالیت جسمانی شدید، معمولا 24 تا 48 ساعت، شکل می گیرد، به نام بروز با تاخیر ماهیچه درد (DOMS) شناخته می شود. این شرایط ارتباط کم یا هیچ ارتباطی با اسیدوز لاکتیک ندارد و به نظر می رسد در نتیجه پارگی های کوچک در فیبر ماهیچه رخ داده که در ترکیب با یک فرآیند التهابی به شکل گیری درد منجر می شود. احتمالا با این نوع درد پس از انجام تمرینات ورزشی چالش برانگیز و ناآشنا مواجه می شوید. فعالیت هایی که شامل کشیدگی ماهیچه و تاندون می شوند، در شرایطی که فرد به طور همزمان تلاش می کند ماهیچه را منقبض کند، مانند حرکات اسکات یا دویدن به سمت پایین از تپه، از مواردی هستند که می توانند به این نوع ماهیچه درد منجر شوند. ماهیچه درد، کمبود نیرو، کاهش سرعت انقباض پذیری ماهیچه، و سفتی ماهیچه از علائم بروز با تاخیر ماهیچه درد هستند. این شرایط می تواند سرعت انقباض پذیری ماهیچه را 5 تا 8 درصد کاهش داده و موجب تغییر در تحرک مفصل شود. اگر بدن شما برای ریکاوری به کمک بیشتری نیاز دارد می توانید گزینه های زیر را برای بهبود احساس درد در ماهیچه مد نظر قرار دهید. قارچ ها از خواص ضد التهاب برخوردار هستند که ممکن است در کاهش ماهیچه درد موثر باشد. ترکیبات ضد التهاب قارچ به نام پلی ساکاریدها به کاهش التهاب ناشی از فعالیت ترکیباتی به نام سیتوکین ها کمک می کنند. اختصاص زمان برای سرد کردن بدن، ماهیچه ها را برای ریکاوری بهتر آماده می کند. پژوهشگران بر این باورند که سرد کردن بدن به جریان خون بهتر کمک می کند که لاکتات خون (محصول جانبی متابولیک که موجب ماهیچه درد می شود) را کاهش می دهد. مطالعه ای در سال 2012 نشان داد، افرادی که بلافاصله پس از برنامه ورزشی قدرتی خود 20 دقیقه را به دوچرخه سواری با شدت کم یا متوسط اختصاص می دهند، ماهیچه درد کمتری را گزارش کرده اند. آب گیلاس ترش سرشار از و ترکیبات ضد التهاب است. مطالعه ای در سال 2010 نشان داد، دونده هایی که برای 8 روز آب گیلاس ترش نوشیدند، کاهش در  ماهیچه درد را گزارش کردند. خواص ضد التهاب در گیلاس ممکن است در کاهش ماهیچه درد مفید باشد. اما باید توجه داشته باشید که آب گیلاس ترش می تواند حاوی قند فراوان باشد. به کاهش درد در ماهیچه ها کمک می کند. مطالعه ای در سال 2012 نشان داد که دریافت ماساژ پس از ورزش به واسطه کاهش ترشح سیتوکین ها، ترکیباتی که موجب التهاب در بدن می شوند، به میزان قابل توجهی احساس درد را کاهش داده است. به طور همزمان، ماساژ میتوکندری در سلول ها را تحریک می کند و عملکرد و ترمیم سلولی را بهبود می بخشد. کمپرس گرم می تواند جریان خون را افزایش دهد زیرا به باز شدن رگ های خونی کمک می کند و این می تواند به دفع برخی محصولات جانبی یا التهاب مرتبط با ماهیچه درد کمک کند. استفاده از کمپرس سرد نیز می تواند ترکیبی فوق العاده را ایجاد کند. استفاده متناوب از کمپرس گرم و سرد ممکن است بیشترین سود را پس از انجام تمرینات ورزشی تحریک کننده درد در ماهیچه داشته باشد. مطالعه ای در سال 2015 نشان داد که استفاده از گرما و سرما به همراه هم از آسیب بافت کشسان پیشگیری می کند. استفاده متناوب از سرما و گرما ماهیچه درد پس از ورزش را کاهش می دهد. استفاده از کمپرس سرد برای 20 دقیقه و سپس استفاده از کمپرس گرم برای 20 دقیقه دیگر ممکن است بهترین گزینه برای مقابله با ماهیچه درد پس از انجام فعالیت جسمانی باشد. استفاده از غلتک های فومی و حرکت دادن ماهیچه های دردناک روی آنها ممکن است اشک شما را درآورد، اما به واقع می تواند به ترمیم ماهیچه ها کمک کند. استفاده از غلتک های فومی ممکن است تورم در ماهیچه را کاهش داده و روند بهبود بافت را تقویت کند. مطالعه ای در سال 2010 نشان داد که حمام یخ از طریق انقباض رگ های خونی، تورم و آسیب دیدگی بافت که موجب بروز با تاخیر ماهیچه درد می شود را کاهش می دهد. شرکت کنندگان در این مطالعه 5 تا 10 دقیقه را در حمام یخ سپری کرده بودند. طی مطالعه ای دیگر در سال 2014، شرکت کنندگانی که بلافاصله پس از ورزش به مدت 10 دقیقه در حمام یخ قرار گرفتند، زمانی که از آنها خواسته شد حرکات کششی انجام دهند، کمترین سطوح درد و ماهیچه درد را گزارش کردند. مطالعه ای در سال 2014 نشان داد که استفاده از لباس های فشرده سازی به واسطه منقبض کردن ماهیچه ها و پیشگیری از انباشت مایع پس از ورزش و همچنین افزایش جریان خون، ماهیچه درد را کاهش داده و ریکاوری ماهیچه را تسریع می کند. این شرایط به حذف آنزیمی به نام کراتین کیناز در ماهیچه ها که موجب درد می شود، کمک کرد. بین خواب و ریکاوری پس از ورزش پیوندهایی وجود دارد. ما می دانیم که کمبود خواب می تواند به سطوح بالاتر التهاب در بدن منجر شود. التهاب ممکن است به طور خاص عاملی در بروز با تاخیر ماهیچه درد نباشد، اما می تواند در احساس درد در ماهیچه ها نقش داشته و استراحت کافی به تسکین این شرایط کمک می کند. مصرف شیک پروتئینی پس از ورزش می تواند فوایدی بیشتر از تامین سوخت ماهیچه ها داشته باشد. مطالعه ای در سال 2017 نشان داد که طی بازه زمانی 24 ساعته پس از انجام تمرینات ورزشی، پروتئین به ریکاوری ماهیچه ها کمک می کند. افزودن آنتی اکسیدان ها به وعده های غذایی نیز روند ریکاوری پس از ورزش را هرچه بیشتر بهبود می بخشد. از این رو، مصرف پروتئین، مانند مرغ و ماهی و غذاهای سرشار از آنتی اکسیدان را پس از تمرینات ورزشی سنگین مد نظر قرار دهید."
سیاسی,"وزیر دفاع جمهوری اسلامی ایران گفت: استقلال خواهی آرمان بزرگ ملت ایران است و برای تحقق کامل آن باید ایستادگی و مقاومت کرد. به گزارش ایرنا؛ امیر سرتیپ حاتمی وزیر دفاع و پشتیبانی نیروهای مسلح به مناسبت گرامیداشت چهل و دومین سالروز پیروزی شکوهمند انقلاب اسلامی در جشن ویژه این روز خجسته که با حضور کارکنان وزارت دفاع و با رعایت پروتکل های بهداشتی برگزار شد ، با گرامیداشت یاد و خاطره همه شهدای راه استقلال و امنیت کشور به ویژه شهید حاج قاسم سلیمانی و شهیدِ دانشمند دکتر فخری زاده اظهار داشت: امروز در حالی ورود به چهل و سومین سالگرد انقلاب اسلامی را جشن می گیریم که ورای تصور دشمنان است و آنها انتظار داشتند این انقلاب در سال های آغازین شکست بخورد و در نهایت چله ی خود را نبیند. وزیر دفاع با بیان اینکه آنهایی که آرزوی شکست انقلاب را می کردند امروز به زباله دان تاریخ پیوستند ، گفت: به کوری چشم دشمنان، امروز انقلاب اسلامی ایران به درختی تنومند و تناور تبدیل شده است. امیر حاتمی در همین زمینه افزود: البته جنایتکاران و مزدورانی که از صندلی خود پایین آورده شدند باید پاسخ جنایات خود را بدهند و در انتظارات مجازات بمانند. وزیر دفاع در بخش دیگری از سخنانش با بیان اشتراکات و تفاوت انقلاب اسلامی ایران با سایر انقلاب های رخ داده در جهان گفت: شباهت انقلاب ها عدم تمکین عده، گروه و یا صنف و جریانی خاص در برابر وضع موجود بوده است اما مردم ایران در انقلاب اسلامی خواسته صنفی نداشتند بلکه دنبال تحقق آرمانی بزرگ با عنوان "" استقلال، آزادی و جمهوری اسلامی "" بودند. وی با بیان تفاوت دیگر انقلاب اسلامی با سایر انقلاب ها گفت: مردم در فرایند انقلاب اسلامی به دنبال رفع هرگونه وابستگی با محقق نمودن شعار "" نه غربی نه شرقی"" بودند و به همین دلیل مسیر انقلاب اسلامی با دیگر انقلاب ها کاملاً متمایز بوده و هست. وزیر دفاع با بیان اینکه انقلاب اسلامی مسیر خود را درست و صحیح تعیین کرده است ، تصریح کرد: استقلال خواهی آرمان بزرگ ملت ایران است و برای تحقق کامل آن باید ایستادگی و مقاومت کرد. امیر حاتمی با بیان اینکه کشور در دوران جنگ تحمیلی که شرق و غرب علیه آن متحد شده بودند در برابر نظام سلطه ایستادگی و مقاومت کرد ، گفت: نتیجه آن ایستادگی، اقتدار و امنیت کاملی است که امروز ایران اسلامی و مردم از آن برخوردار هستند. امیر حاتمی با بیان اینکه ریشه های انقلاب اسلامی با خون شهدای مدافع حرم، شهدای ارتش، سپاه ، صنعت دفاعی و دانشمندان هسته ای مستحکم شده است ، گفت: همه این ها هزینه های ملت و نظام اسلامی برای حفظ دستاوردها و حرکت در مسیر خودکفایی است . وزیر دفاع با بیان اینکه خون های بسیاری در راه اعتلای امنیت جمهوری اسلامی ریخته شده است ، تأکید کرد: با تبعیت و اجرای تدابیر نورانی و حکیمانه فرمانده معظم کل قواحضرت امام خامنه ای مسیر قدرتمند شدن و افزایش روز افزون بازدارندگی جمهوری اسلامی ایران را با تمام توان دنبال خواهیم کرد."
سلامت,من خیلی کم‌غذا هستم، ولی مرتب چاق می‌شوم؛ این جمله‌ای است که مرتب می‌شنویم. برخی به اشتباه تصور می‌کنند این مشکل بر اثر کم‌کاری تیروئید است، ولی اصلا این طور نبوده و تیروئید حتی در یک درصد موارد مقصر نیست. تعادل کالری یا تعادل متابولیسم چیست؟ در شبانه‌روز، ما مقداری غذا می‌خوریم و ساعاتی را فعالیت می‌کنیم؛ غذایی که می‌خوریم، صرف سوخت و ساز اولیه و انرژی فعالیت‌هایمان می‌شود. وقتی مقدار غذا و مصرف انرژی مساوی باشد، ما در تعادل هستیم. این تعادل در سال‌های اخیر بشدت به هم خورده است. غذا خیلی زیادتر از نیاز استفاده می‌شود و فعالیت بدنی بشدت کم شده است. زیادی غذا در قسمت‌هایی از بدن که به عنوان بافت چربی شناخته می‌شود؛ ذخیره می‌شود. بافت چربی به صورت استاندارد در نقاط مختلفی ایجاد می‌شود. در جلوی شکم، اطراف باسن و اطراف ران. اینها نقاط معمول برای ذخیره کالری اضافی است. وقتی مقدار چربی از این هم زیادتر می‌شود، چربی به نقاط دیگری مهاجرت یا به عبارت بهتر حمله می‌کند. داخل بافت عضلانی، درون سلول‌های کبدی و بین روده‌ها ومعده و قلب و خلاصه هر جایی که بتواند. در سال‌های نوجوانی و جوانی، بدن به دلیل نیروی جوانی از اثرات سوء این حملات فرار می‌کند. با شروع دهه چهارم زندگی یعنی از 30 سالگی به بعد، نیروی جوانی تحلیل می‌رود و چربی‌های تجمع یافته شروع به آسیب می‌کنند. تنها راه مبارزه با این روند، بازگشت به تعادل متابولیک است. تعادل متابولیک یعنی به اندازه فعالیت و نیازمان غذا بخوریم. یک وعده غذا شامل یک بشقاب معمولی پلو بعلاوه یک کاسه کوچک خورش و یک پیاله ماست تقریبا 80 درصد نیاز روزانه یک فرد 35 ساله را برای 24 ساعت زندگی ساکن فراهم می‌کند. اگر این فرد دو عدد میوه کوچک در روز بخورد، بقیه نیازش برطرف می‌شود. اکنون در نظر بگیریم که این فرد یک صبحانه معمولی شامل نان و پنیر خورده است. اگر این فرد 60 تا 90 دقیقه راه رفته باشد، انرژی حاصل از صبحانه را مصرف کرده است. فرض کنیم این فرد برای وعده شام فقط یک کاسه سوپ می‌خورد. واضح است جایی برای مصرف انرژی حاصل از این شام ساده نیست و این فرد هر روز حدود 30 گرم و هر ماه حدود یک کیلوگرم چاق می‌شود. یک بار مرور کنیم: با یک صبحانه ساده، یک ناهار معمولی، دو عدد میوه و یک شام خیلی سبک به همراه یک ساعت و نیم پیاده‌روی نه‌تنها لاغر نشده‌ایم، بلکه هر روز چاق‌تر می‌شویم. راه‌حل فقط یک چیز است: ورزش. ورزشی که شما را خسته کند، به نفس نفس بیندازد و باعث تپش قلب شود. اگر روزانه 40 دقیقه بدویم یا در باشگاه فعالیت شدید کنیم یا شنا یا کوهپیمایی کنیم، می‌توانیم این بالانس منفی را معکوس کنیم. البته یادمان باشد، حتی با این مقدار ورزش روزانه نمی‌توانیم شام کامل بخوریم و باید به همان کاسه سوپ اکتفا کنیم. منبع: جام جم آنلاین
فناوری,شاید تصورش کمی سخت باشد که دستگاه ATM در گوشه‌ای از یک خیابان در ایران در قبال دریافت پول نقد یا از طریق کارت عابربانک، به کیف پول رمزارزی شما بیت‌کوین منتقل کند و یا شما با انتقال بیت‌کوین به آن، پول نقد دریافت کنید و حساب بانکی‌تان را شارژ کنید. اما باید بگوییم که امروز 9 سال از راه‌اندازی نخستین دستگاه ATM بیت‌کوین یا همان BTM می‌گذرد و در کشورهای زیادی این دستگاه نصب شده است. دوم می سال 2013 نخستین دستگاه ATM بیت‌کوین در ساندیاگوی کالیفرنیا نصب شد و چند ماه بعد در اکتبر همان سال، یک دستگاه روبوکوین در کافه‌ای در مرکز شهر ونکوور کانادا افتتاح شد. گرچه این دستگاه دو سال بعد تعطیل شد، اما این آغاز راه بود. بعد از آن، دستگاه‌های خودپرداز بیت‌کوین در ایالت‌های دیگر آمریکا و همچنین در اروپا راه‌اندازی شدند و حالا BTM در انگلیس، آمریکا، کانادا، اسپانیا، هلند، سوییس، فنلاند، بلژیک، استرالیا، ژاپن، کره جنوبی، فیلیپین، السالوادور، مکزیک، هندوراس، کلمبیا، دانمارک، نیجیریه و... هم راه‌اندازی شده است. هرچند تعداد دستگاه‌های خودپرداز در برخی از این کشورها از تعداد انگشت‌های یک دست هم بیشتر نمی‌شود، اما بسیاری، پیش‌بینی می‌کنند که با توسعه صنعت بلاکچین و رمزارز، دستگاه‌های BTM در سال‌های آینده، رشد قابل توجهی خواهند داشت، همان طور که تعداد این دستگاه‌ها در سال 2021 دوبرابر شده است. بیشتر این دستگاه‌ها در ایالات متحده آمریکا قرار دارند و تا کنون بیش از 35 هزار BTC ATM  در سراسر دنیا نصب شده است. می‌توان گفت رشد فروش دستگاه‌های خودپرداز در دنیا یکی از نشانه‌های همه‌گیری ارزهای دیجیتال در آینده است. همه‌گیری کرونا هم با افزایش تعداد این دستگاه‌ها در جهان همزمان بود و کرونا در این افزایش بی‌تاثیر نبوده است. استفاده از دستگاه ATM بانک‌ها برای مردم بسیار ساده است، شاید به همین دلیل هم باشد که بسیاری از تازه کاران دنیای رمزارز، علاقه زیادی به استفاده از BTM دارند؛ چراکه پیش از این به استفاده از دستگاه‌های ATM عادت کرده بودند. آمارها نشان داده که بسیاری از تازه‌کاران دنیای کریپتو یا همان ارزهای دیجتال، علاقه بیشتری به استفاده از BTM دارند. همین سادگی و راحتی در خرید و فروش بیت کوین یکی از مزیت‌های این دستگاه‌ها است. مزیت دیگر آنها خرید و فروش مستقیم از طریق پول نقد و یا کارت بانکی است که کار را برای کاربران ساده می‌کند. دستگاه BTM بسیار شبیه به ATM است. ممکن است دستگاه از کاربر شماره تلفن همراه بخواهد و پس از ثبت، رمز عبور یکبار مصرف ارائه دهد. در بعضی از دستگاه‌ها نیاز است که با اسکنر دستگاه، پاسپورت یا گواهینامه خود را اسکن کنید. پس از این مراحل و انتقال پول به دستگاه، خودرپرداز به کاربر یک QR code  می‌دهد که از طریق آن می‌تواند مقدار بیت‌کوینی را که در ازای ارائه پول خریداری کرده، به کیف پول شخصی‌اش منتقل کند. همه این مراحل بسیار ساده و آسان است. در حال حاضر ایالت متحده، به تنهایی ۲۹ هزار دستگاه خودپرداز بیت‌کوین دارد و تقریبا بیشتر دستگاه‌ها در این کشور ساخته می‌شوند و به فروش می‌رسند. دوبی هم که حالا در حال تبدیل شدن به بزرگترین قطب صنعت رمزارز در جهان است، نخستین دستگاه خودپرداز بیت‌کوین را در سال 2020 نصب و امتحان کرد. البته دستگاه‌های ابتدایی، یک طرفه بودند و تنها در قبال دریافت پول، بیت‌کوین را به آدرس مورد نظر منتقل می‌کردند، اما از سال 2019، دستگاه‌های دوطرفه راه‌اندازی شدند که در قبال ارائه بیت‌کوین به آنها، پول را به حساب بانکی کاربر منتقل می‌کنند. سال 2021 سال اوج گیری BTM ها بود. فکر می‌کنید سال 2022 چه روزهای پیش روی دنیای باشد؟ آیا به همین زودی در ایران هم می‌توانیم دستگاه‌های خودپرداز بیت‌کوین را ببینیم؟ در حال حاضر می توانید برای خرید و فروش امن بیت‌کوین و سایر ارزهای دیجیتتال در ، اولین و بزرگترین صرافی ارز دیجیتال ایران ثبت نام کنید.
فرهنگی/هنری,تاریخ  مجموعه کنسرت های «فروغ» به خوانندگی علیرضا قربانی که به احترام شهدای فاجعه تروریستی تهران به تعویق افتاده بود اعلام شد. بر همین اساس علیرضا قربانی  طی روزهای سوم تا ششم تیرماه در تالار وحدت روی صحنه می‌رود و قطعات آلبوم جدیدش را اجرا خواهد کرد. این کنسرت قرار بود طی روزهای ۱۸ و ۱۹ خرداد برگزار شود اما علیرضا قربانی و دست‌اندرکاران و نوازندگان برنامه‌اش تصمیم گرفتند تا برای همدردی با خانواده‌های شهدا و مجروحان فاجعه تروریستی تهران، برنامه خود را لغو کنند. علیرضا قربانی عصر روز هفده خرداد که حمله تروریستی به مجلس شورای اسلامی و حرم مطهر حضرت امام خمینی(ره) رخ داد در یک پیام ویدیویی این موضوع را به اطلاع مخاطبانش رساند. براساس اعلام دست‌اندرکاران کنسرت فروغ آن دسته از مخاطبانی که تمایل به حضور در تاریخ‌های جدید این اجرا را داشته باشند می‌توانند با همان ردیف و صندلی که قبلاً خریداری کرده بودند در تاریخ جدید شرکت کنند. همچنین آن دسته از مخاطبانی که امکان شرکت در تاریخ‌های جایگزین کنسرت را ندارند می‌توانند پس از هماهنگی با سامانه فروش بلیت، نسبت به عودت بلیت خود و استرداد وجه اقدام کنند.
سیاسی,رییس جمهوری از آغاز واکسیناسیون کرونا از فردا ۲۱ بهمن ماه در کشور خبر داد و گفت: طرح واکسیناسیون طبق سندی که ستاد ملی کرونا تصویب و ابلاغ کرده، اجرا می‌شود. به گزارش ایرنا، حجت الاسلام و المسلمین حسن روحانی عصر دوشنبه در مراسم بهره‌برداری از طرح‌های سرمایه گذاری عشایر و روستایی و پروژه‌های ملی وزارت کار افزود: فردا ۲۱ بهمن روزی است که واکسیناسیون در ایران آغاز می شود که روز مبارکی است. این طرح طبق سندی که ستاد ملی کرونا آن را به تصویب رسانده و ابلاغ کرده است، به سرعت ادامه پیدا می‌کند. وی اضافه کرد: امیدواریم سال آینده برای مردم در مقابله با این ویروس سال بهتری باشد و هم با تلاش‌هایی که ملت انجام دادند از لحاظ تحریم هم - که البته شکست خورده است- شرایط بهتری مردم خواهند داشت.
سلامت,مطالعات جدید نشان می‌دهد سردرد تنشی مزمن با کمبود ویتامین D‌مرتبط است. مطالعات قبلی ارتباط بین کمبود ویتامین D و درد مزمن را تایید کرده بود، اما مطالعات جدید محققان آمریکایی نشان می‌دهد که برخی از انواع سردرد از جمله سردردهای ناشی از میگرن و سردردهای تنشی مزمن نیز می‌توانند با کمبود ویتامین D مرتبط باشند. مطالعات نشان می‌دهد ویتامین D نقش مهمی در سلامت استخوان‌ها و عضلات دارد و عوامل عضلانی در ایجاد سردرد تنشی (TTH) موثر هستند. در واقع نتیجه مطالعات حاکی از آن است که کمبود ویتامین D و درد عضلانی اسکلتی مزمن کاملا مرتبط هستند. براساس مطالعه و مقایسه 100 داوطلب مبتلا به سردرد تنشی مزمن و 100 فرد سالم، در افراد مبتلا به سردردهای تنشی مزمن نه تنها میزان ویتامین D کمتر است؛ بلکه ضعف عضلانی، درد اسکلتی عضلانی و نرمی عضله و استخوان نیز دیده می‌شود. نور خورشید مهمترین منبع ویتامین D به شمار می آید. مواد غذایی مانند زرده تخم مرغ، ماهی، قارچ، انواع پنیر، شیر، حبوبات، روغن ماهی، آب پرتقال و خاویار حاوی مقدار زیادی ویتامین D هستند. علاوه بر این، 15 دقیقه پیاده روی در بعد از ظهر که شدت نور آفتاب کمتر است، برای تامین ویتامین D بدن توصیه شده است. سردردهای تنشی معمولا به دلیل انقباض عضلات ناحیه سر، گردن و شانه بوجود می آیند. برخی از تحقیقات نشان می دهد که استرس و تنش نیز در بروز این عارضه نقش دارند. براساس مطالعات، عضلات شانه و گردن مبتلایان به این عارضه، 26 درصد ضعیف تر از افرادیست که سردرد تنشی ندارند. معمولا ماهیچه های گردن و شانه در افرادی که سردرد های تنشی دارند، ضعیف است و حالت سر آنان به جلو تمایل دارد. سردردهای تنشی در افرادی که بیشترین ساعات روز را در مقابل کامپیوتر و لپ‌تاپ سپری می کنند، بیشتر دیده می شود. تمرینات قدرتی و تقویت عضلات گردن و شانه، سبب رفع این عارضه می شود. در ادامه این گزارش آمده است که کم خوابی یکی از مهمترین دلایل خستگی بدن و بروز سردرد تنشی است. هفت تا هشت ساعت خواب در شب بین ساعات 10 شب تا 6 صبح از سوی پزشکان توصیه شده است. همچنین چرت 20 تا 30 دقیقه ای نیمروز علاوه بر افزایش هوشیاری، باعث کاهش استرس و سردرد تنشی می شود. نتایج این مطالعه در نشریه Headache منتشر شده است. منبع: ایرنا
فناوری,"مدیرعامل شاتل موبایل از تخصیص پیش شماره منحصربه‌فرد 0998 با
 کد یک از سوی سازمان تنظیم مقررات و ارتباطات رادیویی به این اپراتور نسل 
جدید تلفن همراه کشور خبر داد. به گزارش روابط عمومی شاتل موبایل، آرش کریم‌بیگی با اعلام این خبر گفت: سیم‌کارت‌های شاتل موبایل، به عنوان اولین اپراتور واقعی ایران، به زودی با پیش‌شماره جدید 0998 وارد بازار تلفن همراه کشور می‌شود. وی اظهار داشت: سیم‌کارت‌های شاتل موبایل، علاوه بر قابلیت 
برقراری مکالمه و تبادل پیامک به عنوان خدمات پایه، آخرین تکنولوژی‌های 
دسترسی به اینترنت پرسرعت مبتنی بر شبکه‌های ، ، و امکان اتصال به شبکه اینترنت ثابت نسل 4 ( ) و عمومی شاتل را در اختیار مشترکین و متقاضیان قرار می‌دهد. کریم‌بیگی با بیان اینکه شرکت توسعه ارتباطات همراه شاتل با 
نام تجاری شاتل موبایل، موفق به اخذ ""پروانه نوع اول اپراتور مجازی تلفن 
همراه"" از سوی سازمان تنظیم مقررات و ارتباطات رادیویی شده است، خاطرنشان 
کرد: اپراتورهای مجازی نوع اول ( ) بر خلاف اپراتورهای مجازی نوع دوم ( )،
 دارای تمام امکانات، تجهیزات فنی و هسته شبکه تلفن همراه بوده و با 
بکارگیری زیرساخت رادیویی شبکه‌های تلفن همراه موجود، خدمات نوآورانه و 
متمایزی را به مشترکین خود ارائه می‌کنند. براساس این گزارش، شرکت توسعه ارتباطات همراه شاتل، ارائه 
کننده خدمات ارتباطی سیار مبتنی بر شبکه‌های تلفن همراه و خدمات اینترنت 
پرسرعت بیسیم بر پایه فناوری گروه شرکت‌های 
شاتل است که خدمات ارتباطی همگرای ثابت و سیار بر پایه اینترنت را به صورت 
یکپارچه بعنوان نسل جدید اپراتورهای تلفن همراه کشور به مشترکین خود ارائه 
می‌کند. شرکت توسعه ارتباطات همراه شاتل 
(شاتل موبایل) به عنوان شبکه همراه گروه شرکت‌های شاتل، در سال 1394 و با 
هدف تمرکز روی نسل‌های جدید خدمات ارتباطی بیسیم مبتنی بر شبکه‌های تلفن 
همراه، و عمومی تاسیس شد، این شرکت در اسفند 1395 موفق به دریافت ""پروانه نوع اول اپراتور مجازی تلفن همراه"" از سوی سازمان تنظیم مقررات و ارتباطات رادیویی وزارت ارتباطات و فناوری اطلاعات به عنوان نسل جدید اپراتورهای تلفن همراه کشور شد.  شاتل موبایل خدمات ارتباطی 
همگرای ثابت و سیار بر پایه اینترنت را به صورت یکپارچه بعنوان نسل جدید 
اپراتورهای تلفن همراه کشور به مشترکین خود ارائه می‌کند."
فناوری,مایکروسافت از برگزاری آنلاین تمامی رویدادهای رسمی خود تا ماه ژوئن ۲۰۲۱ خبر داد. به گزارش ایسنا، شرکت مایکروسافت به تازگی با انتشار بیانیه ای اعلام کرده است که تمامی رویدادهای رسمی خود را تا ماه ژوئن سال آینده ۲۰۲۱ میلادی به صورت کاملا آنلاین برگزار خواهد کرد. بر اساس گزارش وب سایت gsmarena، همزمان با شیوع گسترده ویروس کرونا یا بیماری کووید-۱۹ ، شرکت های بزرگ فعال در حوزه های مختلف نظیر تکنولوژی و خودروسازی یکی پس از دیگری رویدادهای مهم خود را که قرار بود محصولات و دستاوردهای جدید شان را در آنها رونمایی کنند، لغو اعلام کردند تا بدین ترتیب در قطع زنجیره انتقال و انتشار این ویروس خطرناک و مرگبار نقش‌آفرینی کرده و سهم خود را در کاهش شمار مبتلایان و جانباختگان کرونا ایفا کنند. به عقیده بسیاری از کارشناسان و تحلیلگران فعال در حوزه فناوری، شیوع گسترده ویروس کرونا بدون شک نقطه عطفی برای تغییر و تحولات جدید در برگزاری مراسم و رویدادهای بزرگ جهان به شمار خواهد رفت چرا که موجب شد بسیاری از بزرگترین شرکت‌ها از برگزاری رویدادهای مهم خود صرف نظر کرده و آنها را به صورت آنلاین و از راه دور برگزار کنند. همین مسئله موجب خواهد شد تا در سال های آینده بهره گیری از پلتفرم های آنلاین، زیرساخت های اینترنتی و سرویس های از راه دور مورد توجه بسیار بیشتری قرار بگیرد و شرکت ها به این نتیجه برسند که قادر خواهند بود بدین وسیله نیز نظر علاقه مندان و مشتریان خود را به سمت و سوی خود جلب کنند.
ورزشی,"اولین واکنش هواداران استقلال به افشاگری علی بیرانوند درباره دستمزد 8 میلیاردی در پرسپولیس یادآوری خاطره ای از محمدرضا داورزنی است. به گزارش ""ورزش‌سه""، فصل گذشته و در بحبوحه روزهای نقل و انتقالات و در شرایطی که آبی ها برای حفظ دو مهره ارزشمند خود مامه تیام و سرور جپاروف چشم به راه اخبار خوب از اردوی ترکیه بودند، صحبت هایی درباره درخواست گزاف این بازیکن سنگالی برای ادامه کار در استقلال مطرح شده و گفته می شد در صورت پرداخت این مبلغ رکورد نقل و انتقالات در فوتبال ایران تکان می خورد. در همین روزها معاون وزیر ورزش در گفت و گویی عجیب با تیتر « چگونه ممکن است یک باشگاه 7 میلیارد به یک بازیکن بدهد؟!» به این موضوع واکنش نشان داد که این مساله حالا در بین استقلالی ها ترند شده است. آنها سوال می کنند چطور یکسال پیش پرداخت مبلغ 7 میلیارد به یک بازیکن باکیفیت خارجی خط قرمز بود اما امسال به راحتی از مبالغی بالاتر نیز صحبت می شود. این، انتقاد و یادآوری درستی است. حالا باید از معاون وزیر ورزش سوال کرد که چرا واکنشی مشابه را درباره قرارداد بازیکن یا بازیکنان تیم رقیب انجام نداده است؟ البته اساسا صحبت های داورزنی در تصمیم گیری های نقل و انتقالاتی دو باشگاه موثر نیست، اما وقتی شما سمتی در این حد جدی دارید و هر دو باشگاه نیز وابسته به وزارتخانه ورزش هستند و البته این موضوع در حیطه کاری روزانه شما هم نیست چه بهتر که از پاسخگویی به سوالی در این باره بگذرید. وزارت ورزش یکی دو سال است که با اتهام حمایت از پرسپولیس دست و پنجه نرم می کند و هواداران استقلال به کلی ناکامی های این چند سال را به این مساله ربط می دهند که در این بین عملکردهایی مثل انتخاب مدیران و البته اظهارنظرهایی از این دست در پررنگ شده این جو بی تاثیر نبوده است. حالا کسی به خاطر نمی آورد که آیا داورزنی و صحبتش در موضوع جذب یا جدایی تیام تاثیرگذار بوده یا نه، بلکه وقتی اسکرین شات این مصاحبه در فضای مجازی منتشر می شود همه اذهان به همان سمتی می‌رود که دلخواه وزارتخانه نیست. وقتی شما با هوادار احساسی و میلیونی طرف هستید، باید خیلی بادقت تر صحبت کنید و البته چه بهتر که یکبار برای همیشه عزم تان را برای واگذاری استقلال و پرسپولیس جزم کنید و از شر مسائلی از این دست راحت شوید."
سیاسی,دبیر مجمع تشخیص مصلحت نظام گفت: ۵۰ سال است که در کشور گرانی و تورم داریم و دلیل اصلی آن فروش دلارهای نفتی به بانک مرکزی است. برای بهبود شرایط فعلی باید پول نفت از دولت گرفته شود و در امور اساسی سرمایه گذاری گردد. محسن رضایی میرقائد روز سه شنبه ۲۱ بهمن در کارگاه آموزشی اقتصاد که در مرکز علمی-کابردی شهرداری کرج برگزار شد، ضمن تبریک ایام دهه فجر اظهار کرد: پیروزی در انقلاب اسلامی بزرگترین پیروزی ملت ایران در صد سال اخیر است. به گزارش ایسنا، وی در ادامه با اشاره به اینکه اقتصاد مقاومتی واژه و مفهومی است که توسط مقام معظم رهبری ابداع و بعد از مدتی به یکی از مهمترین سندهای سیاستی کشور تبدیل و به سه قوه ابلاغ شده، افزود: سیاست‌های کلی نظام بعد از قانون اساسی و قبل از قوانین مجلس قرار گرفته و در حقیقت حلقه ارتباط دهنده قانون اساسی با قوانین مصوب مجلس محسوب می‌شوند. وی توضیح داد: سیاست‌های کلی نظام وقتی ابلاغ شوند باید در مرحله اول تبدیل به قانون و بعد از آن ابلاغ و اجرایی گردند. این مسئول اضافه کرد: متاسفانه طی چند سال گذشته در تبدیل این سیاست‌ها به قانون به درستی عمل نشده و به جز یکی دو مورد مابقی هنوز به قانون تبدیل نشده‌اند و این گسیختگی و اشکالات باید در گام دوم انقلاب برطرف شود. رضایی تاکید کرد: بدون شک اگر پیوند و ارتباط درستی بین سیاست‌های کلی نظام، قانون و نحوه اجرای آنها برقرار نشود و به هر یک به شکل جزایر جداگانه نگاه شود، بسیاری از تلاش‌ها ابتر و بی نتیجه باقی می‌ماند. دبیر مجمع تشخیص مصلحت نظام در ادامه با بیان اینکه یکی از مهمترین سیاست‌های کلی نظام اقتصاد مقاومتی است، گفت: هدف کلی اقتصاد مقاومتی پایدارسازی، افزایش قدرت تاب آوری و توسعه اقتصاد ملی است. وی اضافه کرد: اگر سیاست‌های اقتصاد مقاومتی به درستی محقق شود، اقتصاد ایران حتی اگر در مقابل تحریم، وقوع حوادث طبیعی و ... از مسیر اصلی خود منحرف شود، پایداری خود را از دست نمی دهد. این مسئول با بیان اینکه سه مانع اصلی در مسیر تحقق سیاست‌های اقتصاد مقاومتی وجود دارد، توضیح داد: برای تحقق اقتصاد مقاومتی در مرحله اول باید به سمت مردمی کردن اقتصاد پیش برویم. وقتی مردم در تولید، تجارت، بازرگانی و... دخیل باشند، ضریب پایداری اقتصاد افزایش می یابد. وی توضیح داد: نمی‌شود از مردم انتظار داشت در اقتصاد مشارکت داشته باشند ولی مسیر به گونه ای باشد که یک فرد برای گرفتن مجوز یک کارخانه، شرکت، واحد تولیدی و ... چندین ماه انتظار بکشد. رضایی تاکید کرد: علاوه براین نباید از سرمایه گذار انتظار داشت که با سود بانکی به ظاهر ۱۸ درصد و در عمل ۳۰ درصد نوآوری و خلاقیت داشته باشد. وی گفت: بدون شک اگر خرج مردم بیشتر از دخل آنها باشد حتی اگر کارخانه و مغازه ای هم داشته باشند می فروشند و عطای فعالیت اقتصادی را به لقایش می بخشند. وی با بیان اینکه ۲۰ سال است بر ایجاد ایالت‌های اقتصادی در کشور تاکید می‌کنم ولی تا کنون عملی نشده، افزود: با ایجاد ایالت‌های اقتصادی مردم هر استان می‌توانند در خصوص سپرده های بانکی خود تصمیم بگیرند و این طور نخواهد بود که مالیات استان‌ها به تهران سرازیر شود. دبیر مجمع تشخیص مصلحت نظام اظهار کرد: راه دوم برای تحقق اقتصاد مقاومتی اصلاح رابطه دولت با درآمدهای نفتی است. وی اضافه کرد: ۵۰ سال است که در کشور گرانی و تورم داریم و دلیل اصلی آن فروش دلارهای نفتی به بانک مرکزی است. برای بهبود شرایط فعلی باید پول نفت از دولت گرفته شود و در امور اساسی سرمایه گذاری گردد. این مسئول دلیل سوم عدم تحقق سیاست‌های اقتصاد مقاومتی را برخی تصمیم‌های نادرست پولی و ارزی دولتمردان عنوان کرد و توضیح داد: باید بپذیریم در برخی موارد دلیل بی ثباتی اقتصاد کشور دولتمردان و تصمیمات نادرست آنها است. وی ادامه داد: پول تنها کالایی است که هیچ رستمی قادر به زندانی کردن آن نیست به همین دلیل با تصمیمات و مسکن‌های کوتاه مدت نمی توان در این حوزه راه به جایی برد.
ورزشی,هافبک پیشین تیم فوتبال استقلال با اشاره به اعتراض سرمربی این تیم بعد از بازی با ماشین سازی گفت: این تازه شروع مشکلات استراماچونی است و تجربیات بیشتری کسب خواهد کرد! به گزارش مهر، مجتبی جباری با اشاره به شکست تیم فوتبال استقلال مقابل ماشین سازی گفت: هر دو تیم رفته بودند سه امتیاز را بگیرند و برای همین سرعت مسابقه خوب بود. زمان زیادی برد تا استقلال بر بازی مسلط شود. وی ادامه داد: خط هافبک استقلال خیلی به خط دفاعی نزدیک می شد. اگر مدافعان میانی استقلال اجازه بدهند هافبک ها به سمت خط حمله متمایل شود، تعداد دفعاتی که وارد محوطه جریمه حریف می شوند، بیشتر خواهد شد. بازیکن پیشین استقلال یادآور شد: شناخت نداشتن از تیم ها از یکدیگر این مسائل را در پی داشت. دلیل تعویض های زودهنگام استراماچونی هم این بود که انتظار بیشتری داشت و می خواست سریعتر به خواسته اش برسد. جباری خاطرنشان کرد: نکته مثبت دیگری که در استقلال می بینم رضایت بازیکنان از نحوه کار استراماچونی است. این را می شود با مربیان سابق مقایسه کرد. وقتی بازیکنان از مربی رضایت دارند، اتفاقات خوبی می افتد. امیدوارم زودتر نتیجه بگیرند و زمان زیادی از دست نرود. وی گفت: تنها هدف استقلال قهرمانی است. استقلال با این هزینه ای که صورت گرفته و شرایطی که بوجود آمده و موفقیت های تیم رقیب (پرسپولیس) دنبال این است که اتفاق ویژه ای را رقم بزند. هافبک پیشین استقلال در پایان در خصوص اعتراض استراماچونی به نداشتن مترجم تاکیدکرد: این شروع مشکلات است و ایشان مسلما تجربیات بیشتری کسب می کند!
ورزشی,احتمال دارد یوفا تعداد شهرهای میزبان یورو ۲۰۲۰ را کاهش دهد.
سلامت,الودکتر_ بیماری است که این روزها گریبان بسیاری از افراد را گرفته است و برا اثر عوامل مختلفی به وجود می آید. درد و حالت تهوع ناشی از میگرن قابل تحمل نیست و وقتی سراغ فرد می رود زندگیش فلج می شود. اما برای درمان میگرن چه بخوریم تا اذیت نشویم. در اینجا توصیه های متخصص تغذیه و رژیم درمانی را نوشته ایم بدانید که برای درمان میگرن چه چیزهایی باید بخوریم. اگر در تغذیه خود بازنگری کنیم حملات میگرن را کاهش می دهیم و زندگی بهتری خواهیم داشت. – پودر بادام‌تلخ را با عرق مخلوط کرده به صورت ضماد در محل درد بگذارید. – برگ درخت پرتقال 3 گرم را با 100 سی‌سی آب‌جوش 20 دقیقه دم‌کرده صاف نموده با عسل شیرین میل کنید. – روغن هسته هلو را به شقیقه ها بمالید. – گردوی تازه را نرم نموده هم وزن آن حنا اضافه کنید سپس با آب مخلوط نمایید تا به صورت خمیر درآید سپس به صورت ضماد در محل درد بگذارید. – عصرها یک عدد گلابی میل شود. – برگ گلابی 3 گرم را در 100 سی‌سی آب‌جوش دم‌کرده صاف نموده با عسل شیرین کنید به مدت 3 روز در هفته میل شود. – هنگامی که درد میگرن شروع می‌شود گیلاس را له کنید و روی پیشانی خود بگذارید. – کسانی که دچار میگرن و شدید می‌شوند یک فنجان قهوه غلیظ درست کرده و آب نصف لیموترش را داخل آن بریزند و فقط یکبار در روز میل کنند. برای درمان میگرن چه بخوریم و چه چیزی به درمان و کنترل بیماری میگرن کمک می کند؟ دکتر نیستانی متخصص تغذیه و رژیم درمانی در پاسخ به این پرسش می گوید: رعایت نظم غذایی برای همه افراد لازم است و برای میگرنی ها اصلی اساسی برای کمتر دچار شدن به سردردهای آزاردهنده است. او ادامه می دهد: هرکس با هر شغل و هر نوع زندگی باید مدیریت لازم را در این زمینه داشته باشد و رعایت این اصل برای بیماران دچار میگرن اساسی تر است. بیمار دچار میگرن باید سعی کند نظم غذایی داشته باشد، نباید رژیم عجیب و غریب و غیراصولی بگیرد و مدت طولانی گرسنه بماند. این متخصص تغذیه توصیه می کند: مصرف انواع سبزی ها به این بیماران در حفظ سلامت کلی و حتی آرامش کمک می کند و باید آن را در برنامه غذایی شان بگنجانند و بجز مرکبات که در برخی مبتلایان می تواند محرک باشد، باید سه تا پنج وعده میوه در روز مصرف کنند. به گفته این استاد دانشگاه، کنترل وزن هم در این بیماران تاثیر خوبی دارد. دکتر نیستانی با اشاره به این که خیلی از مطالعه ها، اثر بسیار مثبت و مفید اسیدهای چرب امگا3 را در کنترل حمله ها و بهبود کسانی که میگرن دارند، ثابت کرده است، می گوید: اسیدهای چرب در انواع روغن های گیاهی مثل روغن دانه و دانه های روغنی مثل گردو وجود دارد، ولی بهترین منبع غنی آن ماهی های چرب مثل ماهی سالمون است. او می افزاید: در مواردی هم با مکمل یاری می توان این اسیدهای چرب را به بیمار رساند، ولی دوز مکمل، مدت مصرف، نوع آن و حتی برند آن اهمیت دارد و حتما باید با نظر و توصیه پزشک مصرف شود. به گفته این متخصص تغذیه، اگر بیماری به نکته های تغذیه ای لازم توجه و داروهای تجویز شده را مصرف کند، بی شک مشکلاتش بسیار کمتر خواهد شد. البته مدیریت استرس هم مهارتی است که باید کسب کنند. دکتر نیستانی به این پرسش این گونه پاسخ می دهد: اصولا این بیماران در زمانی که درگیر حمله هستند، نمی توانند چیزی بخورند بویژه اگر تهوع داشته باشند، بنابراین نمی توان توصیه کرد در این زمان چیزی برای برطرف کردن مصرف کنند. او توضیح می دهد: توصیه های تغذیه ای بیشتر برای پیشگیری از بروز حمله است و وقتی سراغ بیمار آمد، تاثیری در تسکین او نخواهد داشت. دکتر نیستانی در آخر به نکته مهمی اشاره می کند: این بخورنخورهای تغذیه ای صد در صد نیست و برخی بیماران با آزمون و خطا تجربه می کنند که مثلا فلان ماده غذایی باعث شروع سردردشان می شود، در حالی که ممکن است در هیچ کتاب و منبع علمی در مورد آن چیزی نوشته شده باشد. حتی برخی بیماران می گویند با مرکبات به هیچ وجه مشکلی ندارند ، بنابراین بخش عمده بایدها و نبایدهای تغذیه ای به تجربه های خود بیمار برمی گردد .
حوادث,"رئیس پلیس‌راه جنوب استان فارس گفت: بر اثر برخورد یک دستگاه تریلر با یک دستگاه پراید در محور قیرو کارزین به جهرم، 2 نفر از سرنشینان تریلر کشته و 7 نفر از سرنشینان دو خودرو مجروح شدند. به گزارش ایسنا، به نقل از پایگاه خبری پلیس فارس سرهنگ ""احمد هوشمندی"" توضیح داد: به دنبال اعلام وقوع یک فقره تصادف فوتی در محور قیرو کارزین به جهرم، بلافاصله مأموران به محل مورد نظر اعزام شده و مشاهده کردند یک دستگاه پراید برخورد کرده و منجر به کشته و مجروح شدن 9 نفر شده است. او گفت: در این حادثه 4 سرنشین پراید و 2 سرنشین تریلر مجروح شده و به بیمارستان منتقل شدند و دو نفر دیگر از سرنشینان تریلر به دلیل شدت جراحت وارده در دم فوت کردند. رئیس پلیس راه جنوب استان فارس با استناد به نظر کارشناسان علت وقوع حادثه را تجاوز به چپ تریلر اعلام کرده است."
فرهنگی/هنری,یک مرد ۴۱ ساله با حمله و آتش زدن استودیو انیمیشن کیوتو در ژاپن حداقل ۲۳ نفر را به کام مرگ کشاند و چندین را نیز مصدوم کرد.
سلامت,عضو هیئت مدیره انجمن دندانپزشکی کودکان ایران ضمن اشاره به شاخص پوسیدگی دندانی در کودکان ایرانی، بر لزوم لحاظ مباحث آموزشی و پیشگیری از بیماری‌های دهان و دندان و همچنین ارائه خدمات به کودکانی که هنوز به سن مدرسه نرسیده‌اند، تاکید کرد. دکتر قاسم انصاری در گفت‌وگو با ایسنا، شاخص پوسیدگی دندانی در کودکان را بین ۶.۲ تا ۷.۳ خواند و گفت: البته این میزان نسبت به قبل از طرح تحول سلامت تغییر آنچنانی نداشته است؛ چرا که هم مطالعات هنوز به طور کامل انجام نشده است و هم این طرح به طور کامل پایا نشده است. این متخصص دندان پزشکی ضمن تاکید بر لزوم لحاظ مباحث آموزشی و پیشگیری از بیماری‌های دهان و دندان و همچنین ارائه خدمات به کودکانی که هنوز به سن مدرسه نرسیده‌اند، افزود: اقداماتی که در قالب طرح تحول سلامت دهان و دندان انجام می‌شود تا حدودی به بخشی از جامعه که به دلیل مشکلات مالی نمی‌توانند مراجعات درمانی به دندانپزشک داشته باشند، کمک می‌کند، اما این مباحث بیشتر بخش دمانی را شامل می‌شود و این درحالیست که جنبه پیشگیری از اهمیت بسزایی برخوردار است. باید دانست شاخص سلامت دندانی شامل دو بخش درمان و پیشگیری کنار یکدیگر است. هنگام درمان، شدت بیماری کاهش می‌یابد و لازم است برای عدم ایجاد پوسیدگی نیز اقدامات لازم انجام شود. انصاری بر لزوم استفاده از مربی بهداشت آموزش دیده در مدارس تاکید کرد و افزود: این طرح‌ها باید با نظارت متخصصین دندانپزشکی کودکان در مدارس انجام شود و افراد حتما آموزش‌های لازم را فرا گرفته باشند. یک مربی بهداشت بدون گذراندن دوره‌های آموزشی نمی‌تواند اقداماتی مانند «فلوراید تراپی» و «فیشورسیلانت» را انجام دهد؛ چرا که اگر این کارها به روش اصولی انجام نشود، می‌تواند اثر منفی گذاشته و سرعت پوسیدگی دندان را افزایش دهد. وی افزود: بسته‌های آموزشی از طریق وزارت بهداشت و مجموعه‌های دفترسلامت دهان و دندان به این مربی‌ها ارائه شده و توصیه ما این است که علاوه بر ارتباط با این مجموعه‌ها، ارتباط با دانشگاه‌ها و مراکز آموزشی برقرار باشد؛ چراکه امکانات بهتری می‌تواند برای آموزش در اختیار افراد قرار دهد. انصاری در پایان با بیان این که این طرح در مقوله فرهنگسازی توانسته موفق‌تر عمل کند، گفت: فعالیت‌های انجام شده در این بخش مناسب بوده، ولی همچنان احتیاج به اقدامات بیشتر است و باید با روش‌های جدیدتر در فرهنگسازی، توسعه بهتری ایجاد کنیم.
ورزشی,رئال مادرید با درخشش مهاجم فرانسوی اش توانست والنسیا را شکست دهد تا همچنان در کورس قهرمانی در لالیگا بماند. به گزارش ایسنا، رئال مادرید بامداد جمعه در هفته بیست و نهم لالیگا برابر والنسیا قرار گرفت و با سه گل پیروز شد. سفیدپوشان در شروع بازی توپ و میانه میدان را در اختیار داشتند اما ضربات نهایی شان به شکلی نبود که سیلسن را مغلوب کند. بهترین فرصت برای ادن هازارد بود که دروازه بان والنسیا آن را دفع کرد. در حالی که مهمان حمله ای نکرده بود در نخستین موقعیت خود تیرک دروازه مادرید را لرزاند. ضربه رودریگو به تیرک برخورد کرد. در ادامه بازی متعادل شد و سپس مادرید حمله هایش را آغاز کرد. در این بین والنسیا توانست دروازه سفیدپوشان را باز کند اما داور با کمک VAR تصمیم جنجالی گرفت و گل رودریگو را مردود اعلام کرد. او معتقد بود مهاجم اسپانیایی در موقعیت آفساید گلزنی کرده است. میزبان یک فرصت خوب دیگر داشت که باز هم سیلسن مانع از گلزنی شد. دنی کارواخال که مدافع والنسیا را پشت سر گذاشت می توانست گل نخست بازی را به ثمر برساند. در نهایت دو تیم با تساوی بدون گل به رختکن رفتند. شاگردان زین الدین زیدان در نیمه دوم به دنبال گلزنی بودند اما نمی توانستند موقعیت سازی کنند تا این که در دقیقه ۶۰ در یک همکاری خوب تیمی توپ به کریم بنزما رسید و مهاجم فرانسوی به راحتی دروازه والنسیا را باز کرد. هازارد پاس گل داد. مهمان که تلاش می کرد گل مساوی را به ثمر برساند دوباره دروازه اش باز شد. مارکو آسنسیو با یک ضربه زیبا در دقیقه ۷۴ نتیجه را ۲ بر صفر کرد. گل بعدی میزبان را بنزما به ثمر رساند تا بازیکن فرانسوی دبل کند. در دقایق پایانی بازی کانگ لی با خطا روی سرخیو راموس کارت قرمز مستقیم دریافت کرد و والنسیا ۱۰ نفره شد. مادرید با این پیروزی ۶۲ امتیازی شد و فاصله اش را با بارسلونا حفظ کرد. سفیدپوشان با دو امتیاز کمتر نسبت به آبی اناری ها در جایگاه دوم قرار دارند.
سیاسی,مقام‌های امنیت ملی آمریکا و رژیم صهیونیستی اولین جلسه مشورتی خود را درباره ایران و مسائل منطقه‌ای برگزار کردند.
فرهنگی/هنری,جشن میلاد امام حسن مجتبی (ع) و چهارسالگی برنامه «خندوانه»، ویژه برنامه امشب تلویزیون خواهد بود. به گزارش ایسنا، ویژه برنامه چهارسالگی «خندوانه» امشب با حضور علی مسعودی از شبکه نسیم پخش خواهد شد. فصل چهارم «خندوانه» از اواخر آذر ماه ۹۵ شروع شد و تا این لحظه در حال پخش است. فصل اوّل خندوانه در ۱۱۴ قسمت، فصل دوم: ۱۵۷ قسمت و فصل سوم ۱۳۷ قسمت در چهار سال گذشته به روی آنتن رفت. ویژه برنامه خندوانه امشب ساعت 21 از شبکه نسیم به روی آنتن خواهد رفت.
ورزشی,مدیر برنامه‌های افشین قطبی،‌ گفت: من با جناب رضایی تماس گرفتم و خواهش کردم که اجازه ندهد کار به شکایت بکشد. به گزارش فارس، مهدی حاج‌باقر در گفت‌وگو با برنامه تهران ورزشی در مورد پرداخت مطالبات افشین قطبی از سوی باشگاه فولاد خوزستان، گفت: ما قراردادی 6 ماهه با فولاد داشتیم، بعد از پرداخت دو قسط به ما، دیگر پرداختی انجام نشد، 4 ماه از رفتن افشین قطبی می‌گذرد اما هنوز پولی به ما پرداخت نشده است. من به حرمت جناب رضایی صبر کردم که کار به شکایت کشیده نشود، نه تنها ما بلکه دو بازیکن خارجی هم قصد دارند به فیفا شکایت کنند که این مسأله شایسته باشگاه فولاد نیست. وی در ادامه گفت: از طرفی ما نمی‌خواهیم وجهه افشین قطبی خراب شود و فکر می‌کنم 8 ماه صبر کردن کافی است. باشگاه فولاد سه بازیکن را با کسر 20 درصد از قراردادشان جریمه کرده، 20 درصد قرارداد مسی چیزی حدود 200 میلیون تومان می‌شود و من با استعلامی که از فیفا گرفتم آنها می‌گویند جریمه بازیکن به این شکل اصلاً درست نیست. حاج‌ باقر در خصوص شکایت به فدراسیون جهانی فوتبال گفت: امروز آخرین روز است و اگر نتیجه نگیریم به فیفا شکایت می‌کنیم، همان ‌آکا شکایت می‌کند و هم من، البته من سازمان لیگ هم رفته‌ام و پیگیری‌های لازم را انجام داده‌ام. من با جناب رضایی تماس گرفتم و خواهش کردم نگذارند کار به شکایت بکشد اما آنها متأسفانه نتوانستند پول آقای قطبی را فراهم کنند، از آقایان رضایی و محمدی خواهش می‌کنم این مسأله را جمع کنند و اجازه ندهند کار به فیفا و شکایت بکشد.
فرهنگی/هنری,غلامرضا فرجی وضعیت فعالیت سینماها را در ۱۴،۱۵ خرداد و عید سعید فطر اعلام کرد. غلامرضا فرجی (سخنگوی شورای صنفی نمایش) در گفتگو با خبرنگار ایلنا، با اشاره به در پیش بودن ایام ارتحال حضرت امام خمینی(ره) و عید سعید فطر گفت: تمامی سینماهای کشور در روز سه‌شنبه ۱۴ خرداد ماه به‌طور کامل تعطیل هستند. همچنین سینماها به مناسبت سالروز قیام خونین ۱۵ خرداد سینماها در روز ۱۵ خرداد تا ساعت ۱۷ تعطیل هستند. وی ادامه داد: فعالیت سینماها از ساعت ۱۷ روز چهارشنبه ۱۵ خرداد با اکران فیلم‌های عید فطر از سر گرفته خواهد شد.
حوادث,زمین لرزه ای به بزرگی 4 در مقیاس امواج درونی زمین (ریشتر) بامداد سه شنبه حوالی گیلانغرب در استان کرمانشاه را لرزاند.  این زمین لرزه در ساعت 4 و 26 دقیقه و 22ثانیه در عمق 10کیلومتری زمین و در طول جغرافیایی 45.63 و در عرض جغرافیایی 34.13 به وقوع پیوست. این زلزله در 26 کیلومتری گیلانغرب، 29 کیلومتری سومار و 42 کیلومتری سرپل ذهاب رخ داده است. از تلفات و خسارات احتمالی این زمین لرزه گزارشی نرسیده است. زلزله 4.6 ریشتری دوشنبه شب نیز حوالی سومار در استان کرمانشاه را لرزاند.
سیاسی,وزیر امور خارجه ایران تاکید کرد: کشورهای منطقه نیاز به قیم و مدعی ندارند چراکه خودشان عاقل و بالغ هستند و این کشورهای منطقه هستند که باید یکدیگر در موردمسائل منطقه صحبت کنند. به گزارش ایسنا، محمدجواد ظریف یکشنبه شب در گفت‌وگوی زنده با برنامه گفت‌وگوی ویژه خبری که از شبکه ۲ سیما پخش می‌شد، در پاسخ به سوالی در ارتباط با آخرین وضعیت روند آستانه که با حضور ایران، روسیه و ترکیه در ارتباط با بحران سوریه تشکیل شده است، گفت: چندی پیش مذاکرات قانون اساسی سوریه در ژنو برگزار شد که متاسفانه توفیق زیادی در آن حاصل نشد. وی ادامه داد: ما به دنبال برگزاری نشستی در سطح نمایندگان ویژه کشورهای عضو روند آستانه هستیم که احتمالا این نشست در سوچی برگزار می‌شود. این دیپلمات عالی‌رتبه در پاسخ به این سوال که ما در برخی از کشورهای منطقه در عرصه مبارزه با تروریسم پیروزی‌های میدانی خوبی کسب کرده‌ایم ولی در حوزه اقتصاد توفیقات لازم را به دست نیاورده‌ایم، گفت: به نظر می‌رسد که ما در حوزه اقتصادی کمتر در این منطقه تمرکز داشته‌ایم و بیشتر تمرکزمان میدانی بوده است و ما می‌توانیم این تمرکز میدانی را به حوزه‌های اقتصادی سوق و جهت دهیم. ظریف تاکید کرد: باید یک توازن بین میدان و عرصه اقتصادی برقرار کنیم. او در پاسخ به سوال دیگری در ارتباط با توافق راهبردی ۲۵ ساله بین ایران و چین گفت: در آخرین سفری که به چین داشتم، وزیر امور خارجه چین اعلام کرد که ما در حال نهایی کردن بررسی پیشنهادات مطرح شده از ایران هستیم تا پاسخ ما را هر چه زودتر بدهند. ظریف ادامه داد: فکر نمی‌کنم فاصله زیادی با نهایی شدن این توافق داشته باشیم. وزیر امور خارجه ایران همچنین در این گفت‌وگوی تلویزیونی با اشاره به سفر اخیر خود به منطقه قفقاز و کشورهایی همچون آذربایجان، گرجستان، ترکیه، روسیه و ارمنستان اظهار کرد: در ارتباط با خطوط مخابراتی و مواصلاتی در این منطقه ایران نقش مهمی را می‌تواند ایفا کند و ما در این سفر تلاش کردیم تا در این راستا حرکت کنیم. وی با اشاره به موضوع کرویدور جنوب به غرب و جنوب به شمال در این منطقه اظهار کرد: ایران می‌تواند حلقه وصل این خطوط مواصلاتی باشد و در جریان سفر به منطقه قفقاز بر این موضوع تاکید کردیم که ما می‌توانیم نقش مهمی را در این زمینه ایفا کنیم چراکه ایران روابط خوبی با تمام کشورهای این خطوط مواصلاتی دارد. در سفر به منطقه قفقاز تلاش کردیم که این موضوع را به پیش ببریم. ظریف با تاکید بر اینکه ما به دنبال پیشبرد بازی برد برد هستیم، ادامه داد: ما بازی‌ای را دنبال می‌کنیم که منافع همه در آن تامین شود و ضروری است که همسایگانمان نیز این مسیر را دنبال کنند. فکر می‌کنم در دنیای امروز هر کسی به دنبال بازی برد – باخت باشد احتمالا با شکست مواجه می‌شود. ظریف ادامه داد: می‌توانیم با ایجاد یک کنسرسیوم در قفقاز روندی را ایجاد کنیم که دیگر بحران قره‌باغ تکرار نشود و آرامش بیشتری به منطقه از جمله بین گرجستان و روسیه، ارمنستان و ترکیه و... ایجاد شود. نگاه راهبردی ما به منطقه باید فراگیر باشد نه نگاه حذفی. ایران از این منطقه قابل حذف نیست و کسی نمی‌تواند ایران را از معادلات منطقه حذف کند.
ورزشی,چند بازیکن اسپانیایی و رییس باشگاه اوئسکا به دلیل تبانی در بازی‌ها دستگیر شدند. به گزارش ایسنا و به نقل از آس، بازیکنان زیادی از سطح اول لالیگا و دسته دو اسپانیا به دلیل تبانی در بازی‌ها دستگیر شدند. رائول براوو، بورخا فرناندس، کارلوس آراندا، ساموئل سایس و اینیگو لوپس بازیکنان متهم هستند. سردسته این گروه رائول براوو است. آگوستین لاساسوا، رئیس باشگاه اوئسکا و خوان کارلوس گالیندو لانوسا، مدیرگروه پزشکی باشگاه نیز در این گروه حضور داشتند.
ورزشی,عادل فردوسی‌پور کینگ کُنگ فوتبال ماست. مثل او می‌تواند در چند دقیقه شهری را به‌هم بریزد، مثل او می‌تواند روی آسمان‌خراش یا برود و قدرتش را به رخ همه بکشد. مثل او می‌تواند تا سرحد محبوبه‌ا‌ی تمام‌عیار پیش چشم دوربین‌ها دلبری کند. مثل او می‌تواند ویران کند یا بسازد. همان که می‌خواند: ترکیبی از دو چیزی؛ آبادی و خرابی!… فقط بستگی دارد شما کدام طرف ماجرا ایستاده باشید! او از برج لغزنده‌ی فوتبال ایران بالا رفته است. 20 سال است که از این برج ـ که بسیاری از سلطان‌ها و ژنرال‌ها و امپراتورهای فوتبال از آن سقوط کرده‌اند ـ بالا رفته و در بدترین حالت چند بار لیز خورده است. درست مثل فیلم‌های سینمایی. لیز خورده اما در آخرین لحظه، مردم دستش را گرفته‌اند، رسانه‌ها طنابی شده‌اند که او را نگه‌دارند یا خودش آنقدر باهوش بوده که جایی، گوشه‌ای از این برج یخی ریسمان نجاتی برای روز مبادا پنهان کرده باشد. نوشتن در مورد مردی که به عنوان یک مجری و گزارشگر در تلویزیون ایران کارش را آغاز کرد و حالا به تنهایی به یک برند تبدیل شده است کار آسانی نیست. او برخلاف اینکه تلاش می‌کند چراغ قوه به تاریکخانه‌ها بیندازد اما ترجیح می‌دهد خودش در قسمت کم‌نور ماجرا بایستد. تن به مصاحبه نمی‌دهد، به ندرت در برنامه‌هایی غیر از آنچه خودش تولید می‌کند حاضر می‌شود و آنقدر درگیر کارهای مختلف است که انگار وقتی برای دیگران ندارد. نوشتن در مورد او آسان نیست چون تنها ستاره‌ی تاریخ لیگ برتر ایران است که مثل قالی کرمان ـ زادگاهش ـ هرچه بیشتر عمر می‌کند و پا می‌خورد قیمتی‌تر می‌شود. و ده‌ها بازیکن دیگر که در تاریخ لیگ برتر فوتبال ایران به واسطه‌ی بازی‌های با کیفیت‌شان خوش درخشیدند و سر انجام، کفش‌های‌شان را آویختند، اما عادل فردوسی‌پور همچنان با لبخندهای دندان‌نما، موهای مجعد و خودکاری که لای انگشت‌هایش ژیمناستیک بازی می‌کند ستاره‌ای است که نشانه‌ای از افول در او دیده نمی‌شود. حتی تیم‌هایی مثل «شیرین‌فراز» کرمانشاه، «گهر درود»، «پیام» مشهد و «شهید قندی» یزد در دوران او ظهور، صعود و سقوط کردند و دیگر کسی از آنها در سطح اول فوتبال ایران نامی نمی شنود اما عادل فردوسی پور هنوز هم یک رفرنس به شمار می رود. آیا او از تیم های فوتبال هم بزرگ‌تر است؟ او البته منتقدان خودش را دارد. کسانی که بر این باورند عادل ـ برخلاف نامش ـ‌ هرگاه اراده کند می تواند ظلم را در جلد شکلات آنقدر شیرین به خورد مردم بدهد که کسی تلخی آن را حس نکند. آنها می گویند اگر حمایت عادل فردوسی‌پور نبود حتی «کارلوس کی روش» هم دوام نمی آورد. تخصصش به جان هم انداختن آدم‌هاست، درست وقتی خودش روی صندلی تکیه زده و لبخند می زند یا روی کاغذ خط‌های بی معنی می کشد و … او مثل ـ که می شود مجله‌ی «بخارا» را فرزندش عنوان کرد ـ پدر معنوی برنامه‌ی ۹۰ است. پرمخاطب‌ترین برنامه‌ی تلویزیونی پس از انقلاب که توانسته است نزدیک به 20سال، انبوهی از ایرانیان را جادو کند. وقتی این برنامه آغاز به کار کرد سعید عزت‌اللهی هافبک تیم ملی فوتبال ایران تنها دو سال داشت و بازیکنان استقلال اصلاً به دنیا نیامده بود! پسر 20 ساله‌ی عادل فردوسی‌پور گرچه در سایه‌ی حمایت‌های مدیران تلویزیون بزرگ شده است اما هویتی مستقل دارد. گاهی لوس می‌شود، دعوا راه می‌اندازد و قهر می‌کند اما هنوز قابل اعتماد است. برنامه‌ی ۹۰ علیرغم همه‌ی نقدهایی که برخی به آن وارد می کنند به شدت به عادل فردوسی‌پور وابسته است و با حذف او می شود حدس زد که تا سرحد یک برنامه‌ی معمولی سقوط می‌کند. این گرچه نقطه‌ی قوت فردوسی پور به شمار می رود اما پاشنه‌ی آشیل برنامه هم است. برنامه‌ای که حتی در سال‌های قهر مردم با رسانه‌ی ملی، تاج سر تلویزیون بود. رسانه‌ای که البته چندان به پسرانش وفادار نیست و بارها به راحتی آنها را در اوج شهرت کنار گذاشته است. کافی است و … را به یاد بیاورید. اما حتی وقتی روزنامه‌ی پرقدرت کیهان به فردوسی‌پور تاخت که چرا در شب میلاد حضرت فاطمه زهرا(س) در سوگ ناصر حجازی سیاه پوشیده و برنامه را در چنان شبی به سمت یک سوگواری هدایت کرده است، یا وقتی او با و دار و دسته‌اش یا نمایندگان پرهیاهوی مجلس وارد کارزار شد حمایتش کردند و تنهایش نگذاشتند و به قول خودش ماند تا از « حق و حقیقت» دفاع کند. در فوتبال ایرانی خیلی‌ها به عادل فردوسی‌پور مدیون هستند. از مدیران و تماشاگران و فوتبالیست‌ها گرفته تا پسر جوانی که مرتکب قتل شده بود و تنها با وساطت فردوسی‎پور او، خانواده‌ی مقتول راضی به گذشت از حکم قصاص شدند. چند مجری دیگر تلویزیون را می توانید مثال بزنید که توانسته‌ باشند جان یک نفر را به او بازگردانند؟ عادل فردوسی‌پور خوشبخت است چون کاری را انجام می دهد که برایش لذتبخش است. فوتبال می‌بیند، فوتبال می‌خواند و فوتبال گزارش می‌کند. مثل باغداری که عاشق انگور است و حالا تاکستانی دارد که می‌تواند در آن غوطه‌ور شود. او بیش از هر مجری دیگری در تلویزیون در این سال‌ها تحسین شده و مدال و تندیس گرفته است. اگر هزاران سال پیش در یونان به دنیا می‌آمد ممکن بود به یکی از خدایان المپ تبدیل شود. چیزی در مایه‌ی خدای جنگ، خدای آهن و آتش یا خدای روشنایی و موسیقی. البته به احتمال زیاد، اسمش را می گذاشتند خدای شب‌های دوشنبه! این نوشتار در پی تحسین یکسره‌ی عادل فردوسی پور نیست. مردی که کمتر کسی از زندگی خصوصی‌اش چیزی می‌داند. همان جایی که ممکن است یک ابرمرد شکست‌ناپذیر را در بیرون از خانه، به مردی تنها و در هم فشرده تبدیل کند. آیا عادل فردوسی‌پور در تنهایی‌اش به همان اندازه خوشبخت است که از دریچه‌ی چشم علاقمندانش دیده می‌شود؟ آیا روح پریشان و بازیگوشش ـ که هنوز مثل کودکی ده‌ساله دنبال هر توپ فوتبالی می‌دود ـ به او کمک خواهد کرد که همیشه در اتوبان‌های پرتردد و خطرناک ایرانی گل کوچک بازی کند و جان به سلامت ببرد یا یک روز، یک وقت و در یک لحظه کامیونی با بار سیاست، اقتصاد یا هر چیز هولناکی از راه می رسد که راننده‌اش خبر ندارد «دنبال هر توپ، همیشه کودکی می دود؟!» حتی اگر عادل فردوسی‌پور را دوست نداشته باشید باز هم نمی‌توانید او را انکار کنید. او یکی از ستاره‌های فوتبال ایران است که هرچه سنش بیشتر می شود باهوش‌تر، بذله گوتر، مشتاق‌تر و البته خوش‌تیپ‌تر می شود! *فرهنگستان فوتبال
ورزشی,باشگاه لیورپول اعلام کرد که تنها با یک شرط حاضر به فروش ستاره مصری خود است. به گزارش خبرگزاری فارس، باشگاه لیورپول پس از افتی که محمد صلاح، ستاره مصری خود در این فصل داشته از تصمیم عدم فروش او منصرف شده است و می خواهد ستاره مصری را خود به بفروشد. البته باشگاه انگلیسی شرط بسیار سختی برای جدایی صلاح گذاشته است و اعلام کرده که هر باشگاهی که خواهان او است باید مبلغ 160 میلیون یورو بپردازد. باشگاه های بارسلونا و رئال مادرید خواهان جذب صلاح هستند. صلاح در این فصل برخلاف فصل گذشته خوب ظاهر نشده است و تا این جای فصل تنها 3 گل برای لک لک ها به ثمر رسانده است. قرارداد ستاره مصری با لیورپول تا سال 2023 است.
سلامت,مدیر دارویی معاونت غذا و دارو دانشگاه علوم پزشکی دزفول اقدامات اولیه برای مصدومین ناشی از گزیدگی را تشریح کرد.
سلامت,"یکی از مواد غذایی پر مصرف در جهان است که به عنوان منبع خوبی برای تامین پروتئین مورد نیاز بدن نیز شناخته می شود. اما طی سالیان اخیر افزایش توجه مردم نسبت به رژیم غذایی خود به منظور بهبود شرایط سلامتشان موجب شده تا گیاهخواری نیز به جریانی محبوب تبدیل شود. به گزارش گروه سلامت به نقل از "" ""، از آنجایی که و وگان ها (افرادی که از هیچ گونه محصول حیوانی استفاده نمی کنند) گوشت مصرف نمی کنند، همواره با این پرسش مواجه هستند که پروتئین مورد نیاز روزانه خود را چگونه تامین می کنند. این در شرایطی است که گوشت تنها منبع برای تامین پروتئین مورد نیاز ما محسوب نمی شود. اگرچه دانه های چیا از محتوای پروتئین زیادی برخوردار نیستند، اما حاوی تمام اسید آمینه های ضروری هستند. هنگامی که رژیم دارید، دانه های چیا به لطف محتوای پروتئین، چربی و فیبر خود گزینه ای عالی برای مبارزه با گرسنگی هستند. همچنین، اسیدهای چرب امگا-3 موجود در آنها به کاهش احتمال ابتلا به بیماری قلبی کمک می کنند. سویا می تواند تقریبا با هر چیزی ترکیب شود. تنها نصف یک فنجان سویای بوداده حاوی 18 گرم پروتئین است که آن را به یک میان وعده بسیار خوب تبدیل می کند. پوره‌ی سویا نیز گزینه ای عالی برای وعده غذایی صبحانه است. همچنین شما می توانید از شیر سویا به همراه جو دوسر استفاده کنید. سویا حاوی پروتئین، منیزیم، و چندین ماده معدنی دیگر است که به عضله سازی و تولید انرژی کمک می کنند. شاهدانه یک ماده غذایی مغذی است. مطالعات نشان داده اند که شاهدانه می تواند با بیماری قلبی، چاقی و سندرم متابولیک مبارزه کند. شما می توانید مقداری شاهدانه را به غلات صبحانه یا سالادهای خود اضافه کنید. همچنین، پودر پروتئین شاهدانه نیز در دسترس است که می توان از آن در شیک های پس از تمرینات ورزشی استفاده کرد. دانه های حاوی پروتئین فراوان و چربی های غیر اشباع و فیبر هستند. همچنین، این محصول منبع خوبی برای اسید آمینه ال-آرژینین است که به عضله سازی به جای ذخیره چربی کمک می کند. گیاه تاج خروس از بیش از 8 هزار سال پیش تاکنون مورد استفاده می گیرد. این محصول می تواند مقادیر چشمگیر از کربوهیدارت ها و پروتئین ها را در اختیار انسان بگذارد. دانه های تاج خروس به طور طبیعی فاقد گلوتن هستند. تخم مرغ هم برای گیاهخواران و هم گوشتخواران همواره یک منبع پروتئین خوب بوده است. یک تخم مرغ می تواند 6 گرم پروتئین در اختیار شما قرار دهد. مصرف این ماده غذایی می تواند به بهبود سوخت و ساز و احساس گرسنگی کمتر کمک کند. نخود ماده تشکیل دهنده اصلی حمص است که با سس تاهینی ترکیب می شود. استفاده از این مواد تشکیل دهنده موجب می شود تا حمص غذایی سرشار از اسید آمینه های لیزین و متیونین باشد. گندم سیاه یکی از مواد غذایی مفیدی است که شاید کمتر مورد توجه قرار می گیرد. این محصول حاوی 3 گرم پروتئین است. در کنار فواید سلامت مختلف، گندم سیاه محصولی خوشمزه بوده و استفاده از آن راحت است. گندم سیاه فاقد گلوتن است و منبعی خوب برای منگنز، منیزیم، و مواد معدنی و ویتامین های دیگر محسوب می شود. اسفناج یک ابرماده غذایی حاوی مواد مغذی مختلف و کالری کم است. یک فنجان اسفناج تقریبا به اندازه یک تخم مرغ پخته پروتئین دارد و می تواند به کنترل قند خون، کاهش خطر سرطان، و کاهش فشار خون کمک کند. یک فنجان گوجه فرنگی خشک شده در برابر خورشید حاوی حدود 8 گرم پروتئین است و می تواند 39 درصد از مقدار مصرف توصیه شده روزانه برای پتاسیم را تامین کند که یک ماده معدنی کلیدی برای انقباض های عضلانی و انتقال تکانه های عصبی است. گواوا میوه ای گرمسیری است و به لطف ویتامین ها، مواد معدنی و قندهای موجود در آن از خواص پزشکی مختلفی سود می برد. این میوه سرشار از ویتامین C است و هر فنجان از آن بیش از 4 گرم پروتئین و 9 گرم فیبر دارد. کنگر فرنگی حاوی آنتی اکسیدان ها و مواد مغذی گیاهی فراوان از جمله کوئرستین و اسید گالیک به همراه فیبر و پروتئین فراوان است. مصرف کنگر فرنگی می تواند محافظت در برابر برخی انواع سرطان، تقویت سیستم ایمنی و کاهش سطوح کلسترول را به همراه داشته باشد. نخود از چربی کم و پروتئین، فیبر و ریزمغذی های فراوان برخوردار است، در شرایطی که یک فنجان از آن کمتر از 100 کالری دارد. لوبیاها فواید سلامت مختلفی را ارائه می کنند. این مواد غذایی مغذی می توانند به واسطه محتوای پروتئین فراوان خود احساس سیری را برای مدت زمانی طولانی‌تر موجب شده، در شرایطی که فاقد کلسترول نیز هستند. عدس یک ماده غذایی با کالری کم و پروتئین فراوان است. همچنین، فیبر موجود در این ماده غذایی موجب می شود تا آهنگ انرژی سوزی کند شده و برای مدت زمانی طولانی‌تر احساس سیری در فرد شکل بگیرد. هر وعده کره بادام زمینی می تواند دو گرم فیبر و 8 گرم پروتئین در اختیار شما قرار دهد و از این رو با پیشگیری از احساس گرسنگی از پرخوری بی مورد جلوگیری کند. کره بادام زمینی می تواند خطر بیماری قلبی، دیابت و دیگر شرایط سلامت مزمن را نیز کاهش دهد. البته در مصرف این محصول باید حد اعتدال را رعایت کرد. تریتیکاله یا چاودُم از ترکیب گندم و چاودار شکل گرفته است. این ماده غذایی منبع خوبی برای پروتئین (تقریبا 12 گرم) به همراه برخی مواد معدنی و ویتامین های دیگر است. تریتیکاله را به راحتی می توانید در دستورالعمل های غذایی جایگزین گندم، چاودار، و برنج قهوه ای کنید. یک وعده می تواند 12 تا 17.3 گرم پروتئین داشته باشد و گنجاندن آن در رژیم غذایی می تواند به کاهش وزن و عضله سازی کمک کند. تف (Teff) دانه ای کوچک و فاقد گلوتن است که فهرستی بلند از فواید سلامت را ارائه می کند که از آن جمله می توان به متعادل کردن سطوح هورمون ها و تقویت سیستم ایمنی اشاره کرد. دانه تف سرشار از فیبر است و منبع خوبی برای پروتئین محسوب می شود. این نوع نان از غلات کاملی تهیه می شود که پیش از تبدیل شدن به آرد جوانه زده اند. این نوع از نان منبع خوبی برای پروتئین است و از این نظر حتی می توان آن را با شیر و تخم مرغ مقایسه کرد."
فناوری,"پیش از این، خبری مربوط به که می توانند با آنالیز افراد به تشخیص بیماری ها کمک کنند را منتشر کردیم. اکنون توالتی جدید در کره جنوبی معرفی شده است که ممکن است حتی جالب توجه‌تر باشد. این توالت جدید مدفوع انسان را به انرژی تبدیل می کند و حتی به دانشجویان یک دانشگاه این امکان را می دهد با دریافت ارزی دیجیتال در قبال مقدار مدفوع تولیدی خود به خرید برخی اقلام مورد نیازشان اقدام کنند. بله درست خوانده اید: بنابر گزارشی که در منتشر شده است، دانشگاهی در کره جنوبی مدفوع انسان را برای کمک به تامین برق ساختمان مورد استفاده قرار داده و دانشجویان برای دفع مدفوع خود ارز دیجیتال دریافت می کنند. توسط چو جائه وون، استاد مهندسی شهری و محیط زیست در اختراع شده است و توانایی تولید بیوگاز و کود را دارد. نام این توالت از دو واژه و گرفته شده است.  این توالت دارای یک پمپ خلا است که مدفوع را به سمت یک زیست‌راکتور زیرزمینی هدایت می کند. این زیست‌راکتور دارای ریزجاندارانی است که مدفوع را به متان تجزیه می کنند. سپس، این گاز به عنوان یک منبع انرژی برای ساختمان دانشگاه استفاده شده و نیروی لازم برای یک اجاق، آب گر‌م‌کن، و سلول سوختی اکسید جامد را تامین می کند. پمپ مخصوص این توالت نیز موجب کاهش مصرف آب می شود. همچنین، چو جائه وون یک ارز مجازی به نام ، در زبان کره ای به معنای عسل، را ایجاد کرده است. هر دانشجویی که از توالت BeeVi استفاده کند معادل 10 Ggool در روز دریافت می کند که می تواند از این ارز دیجیتال در دانشگاه برای خرید محصولاتی مانند قهوه، نودل، میوه و حتی کتاب استفاده کند. به گفته هئو هوی جین، دانشجوی کارشناسی ارشد، این یک توالت دوستدار محیط زیست است که به دانشجویان امکان دریافت پول در قبال دفع مدفوع و خرید محصولات مختلف در دانشگاه را می دهد. تا پیش از این فکر می کردم که مدفوع چیزی کثیف است، اما اکنون می توان آن را یک گنجینه ارزشمند در نظر گرفت. به گفته چو جائه وون، یک فرد عادی روزانه حدود 500 گرم مدفوع دفع می کند که می تواند به 50 لیتر گاز متان تبدیل شود. این میزان متان می تواند 0.5 کیلووات ساعت برق تولید کند که برای یک بار شستشوی ظروف در یک ماشین ظرفشویی در حالت ""ذخیره انرژی"" کافیست یا می تواند نیروی لازم یک خودرو برای طی مسافت سه چهارم مایل (1.2 کیلومتر) را تامین کند. -------------------------------------------------------------------"
حوادث,استاندار کرمان بخشی از وضعیت سیل در نقاط مختلف استان را تشریح و اعلام کرد: محاصره ۵ هزار خانوار روستایی، تخلیه ۶ روستا و فرونشست زمین در بخشی از شهر عنبرآباد از جمله مشکلات است.
حوادث,چند روز پیش خبر گم‌شدن پسربچه‌ای ۵ ساله در روستای فارمد از توابع مشهد در رسانه‌ها منتشر شد. به گزارش ایسنا، بازپرس ویژه قتل دادسرای عمومی و انقلاب مشهد در خصوص وضعیت پرونده قتل یک پسربچه ۵ ساله در این شهر توضیحاتی ارائه کرد: از سه‌شنبه، ۱۸ دی ماه ساعت ۵ شب کودک مفقود می‌شود و بعد جست‌وجو برای پیدا شدن کودک وتشکیل پرونده کودک پیدا نمی‌شود تا بعدازظهر شنبه ۲۲ دی‌ماه جنازه‌ کودک در پشت‌بام خانه‌ای در حال ساخت، در اتاقکی کوچک پیدا شد که لباس به تن نداشته است. تحقیقات را در خصوص این‌که مقتول روزی که مفقود شده باچه کسانی بوده و بازی می‌کرده و این‌که در نهایت چه کسی جنازه را پیدا کرده است شروع کردیم و متوجه شدیم که کودکانی که همان روز برای بازی به پشت‌بام رفته بودند دوباره برای بازی به پشت‌بام می‌روند و جنازه را پیدا می‌کنند. بعد از تحقیق از بچه‌ها متوجه شدیم که پسری که از لحاظ سنی و عقلی از باقی بچه‌ها بزرگ‌تر است چیزهایی را مخفی می‌کند و رفتارهای مشکوکی دارد، بعد از بررسی سوابقش و این‌که در گذشته هم به آزار و اذیت کودکان پرداخته است کمی روی او تمرکز کردیم و در نهایت خود او در محل اقرار کرد که کودک را به قصد اذیت و آزار به پشت‌بام برده و بعد او را خفه کرده است و جنازه هم به همین دلیل بی لباس بوده است. پرونده به این خاطر که متهم به قتل طفل است در صلاحیت دادگاه است و تحویل دادگاه داده شد تا بررسی کنند که این پسر بالغ است یا خیر. به این دلیل که شناسنامه‌ متهم زیر ۱۵ سال است محکومیت کیفری شامل او نمی‌شود و چون این پرونده از صلاحیت ما خارج بود به دادگاه تحویل داده شد. اگر این پسر ۱۳ ساله به بلوغ رسیده باشد پرونده به دادسرا تحویل داده می‌شود و اگر به این نتیجه برسند که قاتل به بلوغ نرسیده است پسر ۱۳ ساله تحویل خانواده می‌شود./ایسنا
فرهنگی/هنری,کارگروه مدیریت بحران کرونا خانه سینما، در جدیدترین موضع‌گیری خطاب به وزیر ارشاد نامه نوشت.
فرهنگی/هنری,محسن چاوشی نسبت به استفاده ابزاری از آهنگ «شرمساری» علیه دولت انتقاد کرد و گفت: کاش همچنان که برای ساخت و پخش یک اثر هنری نیاز به دریافت مجوز است، این مصادیق در نحوه بهربرداری از هر اثر هنری نیز لحاظ می‌شد. به گزارش ایرنا، به نظر می‌رسد رعایت نکردن قانون کپی رایت در میان توده مردم حالا وسعت بیشتری پیدا کرده و افراد و نهادهای دولتی و غیر دولتی نیز این رفتار ناصحیح را پی گرفته‌اند. شاید جدیدترین نمونه رعایت نشدن قانون کپی رایت را در کلیپی بتوان پیدا کرد که با آهنگ «شرمساری» و با صدای محسن چاوشی منتشر شده است. به نظر می‌رسد حادثه اخیر برخورد دو قطار در حوالی سمنان و جان باختن برخی را بر آن داشته تا بدون اجازه از خواننده «شرمساری»، از این آهنگ برای ساختن کلیپی علیه دولت استفاده کنند. محسن چاوشی خواننده آهنگ «شرمساری» نیز در صفحه شخصی خود به این رفتارها واکنش  نشان داده و نوشته است: «در رابطه با کلیپ پخش شده و مسائل مشابه که ممکن است در آینده نیز تکرار شود،(همواره مورد غفلت قرار گرفته است)، مسئله‌ای وجود دارد با عنوان قانون کپی رایت که متاسفانه در کشور ما رعایت آن، چه از طرف شهروندان چه از طرف ارگان‌های دولتی و غیردولتی چندان محلی از اعراب ندارد. کاش همچنان که برای ساخت و پخش یک اثر هنری نیاز به دریافت مجوز و انجام مراحل قانونی است، این مصادیق در نحوه بهربرداری از هر اثر هنری نیز لحاظ می‌شد.» به گزارش ایرنا، پس از حادثه اخیر برخورد دو قطار مسافربری در حوالی سمنان کلیپی علیه رئیس جمهور با استفاده از آهنگ «شرمساری» با صدای محسن چاوشی در فضای مجازی پخش شده است.
فرهنگی/هنری,حضور ۴ هنرمند موسیقی برای حضور در بخش های موسیقی پاپ و موسیقی تلفیقی سی و دومین جشنواره بین المللی موسیقی فجر قطعی شد. به گزارش مهر، محمد علیزاده، محسن یگانه، اشوان و آریا عظیمی نژاد ۴ هنرمندی هستند که در ۲ بخش موسیقی پاپ و موسیقی تلفیقی سی و دومین جشنواره موسیقی فجر میزبان علاقه مندان خواهند بود. طبق برنامه ریزی های انجام گرفته محمد علیزاده ، محسن یگانه و اشوان در سالن میلاد نمایشگاه بین المللی تهران و آریا عظیمی نژاد در تالار اصلی مجموعه فرهنگی هنری برج آزادی برنامه های خود را برای مخاطبان اجرا می کنند. سی و دومین جشنواره بین المللی موسیقی  فجر از ٢٢ دی ماه تا ١ بهمن ماه به ریاست حمیدرضا نوربخش برگزار می شود.
سیاسی,"عبداللهی نژاد، دبیر ستاد احیای امر به معروف و نهی از منکر استان اصفهان می گوید: بر اساس ماده ۶۳۸ قانون مجازات اسلامی، انجام فعل خلاف شرع در معابر و انظار عمومی جرم است. در شورای فرهنگی استان نیز مصوب شده است که دوچرخه سواری بانوان در انظار عمومی ممنوع است. او می گوید: حاکمیت نباید دوچرخه سواری زنان را ترویج کند، بلکه باید فضای مناسب را برای تفریح، دوچرخه سواری و حمل و نقل آنها فراهم کرده و نسبت به منکر بودن دوچرخه سواری زنان اطلاع رسانی کند؛ پس از اجرای این مراحل ما اجازه داریم نسبت به انجام این کار نهی از منکر کنیم. ایمنا با حجت الاسلام والمسلمین احمد عبداللهی نژاد، دبیر ستاد احیای امر به معروف و نهی از منکر استان اصفهان گفت‌وگو کرده‌ است: در حال حاضر اثر گذاری تذکر لسانی به ویژه در مناطقی که از فرهنگ اجتماعی بالاتری برخوردار هستند، افزایش یافته است؛ زیرا این امر مربوط به انقلاب اسلامی نبوده و جز دستورات دینی است. متأسفانه در طول تاریخ اسلام، روش‌های اشتباهی توسط مسلمانان برای نهی از منکر گرفته شده که به فرهنگ امر به معروف و نهی از منکر ضربه زده، اما همچنان اصالت این فریضه در جامعه حفظ شده است. امر به معروف و نهی از منکر یک واجب مشروط است؛ یعنی فردی که منکری را انجام می‌دهد، باید نسبت به آن آگاه باشد و در صورتی که فرد در جهل و غفلت به سر ببرد، تکلیفی برای امر به معروف وی، برای ما وجود ندارد. در حال حاضر اکثریت افرادی که در جامعه منکری انجام می‌دهند، نسبت به عاقبت آن ناآگاه هستند؛ بنابراین تکلیفی مبنی بر امر به معروف این افراد برای ما وجود ندارد، اما فرق بین امر به معروف و نهی از منکر در حاکمیت و مردم این است که باید به مسئولانی که نسبت به عمل منکر خود بی اطلاع هستند، تذکر داد و مطالبه‌گری کرد. مقام معظم رهبری همواره نسبت به امر به معروف و نهی از منکر برای مسئولان تاکید دارند. فریضه امر به معروف و نهی از منکر، وظیفه همه مردم است و در صورتی که جامعه با منکری روبه‌رو شود، باید نسبت به آن تذکر دهد، اما ستاد امر به معروف و نهی از منکر یک ستاد حاکمیتی بوده و وظیفه دارد نسبت به اولویت بندی منکرات در دستگاه‌های حاکمیتی اقدام کند و در صورتی که با مسئله‌ای در دستگاهی روبه‌رو شد، به ریشه‌یابی علل ترک معروف بپردازد و نهایتاً پس از جمع‌آوری اطلاعات و مدارک، به مدیر آن دستگاه و مجموعه اطلاع دهد و در صورتی که مدیر نسبت به رفع منکرات در زیر مجموعه خود اقدام نکند، در کمیسیون مبارزه با مفاسد اجتماعی به ریاست دادستان استان، به بررسی این معضل خواهیم پرداخت و علیه وی اعلام جرم خواهیم کرد. تعداد زیادی از مسئولان در استان وجود دارند که به واسطه اعلام جرم توسط ستاد امر به معروف و نهی از منکر از سمت خود عزل شده و یا حتی به واسطه گزارش و پیگیری این ستاد بازداشت شده‌اند. هیچکدام از شکایات ستاد امر به معروف و نهی از منکر استان اصفهان علیه برخی از مسئولان و افراد توسط ستاد، رسانه‌ای نشده است. بر اساس بند ۶ ماده ۱۶ قانون حمایت از آمران به معروف و نهی از منکر، ستاد موظف است نسبت به اقدامات دستگاه‌ها و مراکز، و طبق موضوع ماده ۱۸ قانون، به طرق مقتضی بررسی لازم (حضوری و غیرحضوری) را اعمال نموده و موارد ارتکاب منکر را حسب مورد به مراجع ذی‌صلاح گزارش داده و تا حصول نتیجه پیگیری نماید. بر اساس این ظرفیت قانونی، دستگاه‌های نظارتی و امنیتی مکلف‌اند تا نتیجه گزارش یا شکایت را به ستاد اعلام کنند. زمانی که قانون این ظرفیت را در اختیار ما قرار داده، چرا نباید از آن استفاده کنیم؟ در حال حاضر حدود ۲۰۰ شکایت توسط ستاد امر به معروف و نهی از منکر اصفهان به ثبت رسیده که طرف هیچکدام از این آنها، عموم مردم نبوده‌اند؛ بلکه اکثر این شکایات از مسئولان یا افراد تأثیرگذار در جامعه مانند هنرمندان یا سلبریتی‌ها به ثبت رسیده است. در صورتی که به فرض مثال جرم به صورت حقیقی در استان تهران صورت گیرد، ستاد امر به معروف و نهی از منکر استان تهران ملزم به اعلام جرم است، اما در صورتی که جرمی در فضا مجازی صورت گیرد، این فضا حد و مرز و حوزه استحفاظی نمی‌شناسد. در حال حاضر این خانمی که در آن طرف دنیا علیه جمهوری ایران اسلامی ایران در فضای مجازی فعالیت می‌کند، اقداماتش بر روی فرزندان ما در اصفهان نیز تأثیر می‌گذارد؛ بنابراین ما حق داریم علیه وی به حوزه قضائی محل ارتکاب جرم شکایت کنیم. ستادهای امر به معروف و نهی از منکر مابقی استان‌های کشور، ظرفیت‌های قانونی به خوبی نمی‌شناسند. بخشی از فعالیت امروز ستاد امر به معروف اصفهان مربوط به حریت دبیران ستاد امر به معروف و نهی از منکر استان اصفهان در طی سال‌های گذشته است. حدود ۲ سال پیش، این شکایت از ستاد امر به معروف و نهی از منکر استان اصفهان به دادستانی تهران اعلام شد و نهایتاً با اعلام آن به اینترپل، محدودیت‌هایی برای این شخص تعیین شد. تأثیرگذاری این شکایت به حدی بود که این فرد در صفحات مجازی خود نسبت به ستاد امر به معروف و نهی از منکر اصفهان موضع‌گیری کرد که این موضوع نشان دهنده آن است که این شکایت محدودیت‌هایی را برایش ایجاد کرده است. ستاد امر به معروف و نهی از منکر اصفهان اقدام ویژه‌ای در این رابطه انجام نداده است؛ زیرا این مسئله جز وظایف ستاد احیای زاینده رود است، اما ستاد امر به معروف و نهی از منکر طی سال‌های گذشته، نسبت مشکلات معیشتی و زیست محیطی ناشی از خشکی زاینده رود ورود کرده است؛ زیرا بر اساس ماده ۴ قانون حمایت از آمران به معروف و ناهیان از منکر، ستاد می‌تواند حسب مورد، کارگروه‌های تخصصی را با دعوت از نمایندگان اعضای ستاد و کارشناسان متخصص تشکیل دهد. دستگاه‌های اجرایی و قضائی نیز موظفند موارد ارجاعی ستاد را بررسی نموده و بر اساس آن اقدام کنند. طرحی مبنی بر دستورالعمل تشکیل کارگروه‌های تخصصی در جلسه علنی ستاد امر به معروف و نهی از منکر اصفهان تصویب شد که بر اساس این طرح، کارگروهی معیشتی و اقتصادی تشکیل شد و از دستگاه‌های ذی‌ربط و معاون اقتصادی دادستان نیز دعوت شد تا در این کارگروه شرکت کنند. بر اساس قانون، وظایفی بر عهده این کارگروه گذاشته و قرار شد در صورت عدم همکاری دستگاه‌ها با این کارگروه، دادستان با آنها برخورد کند. در حال حاضر به دلیل اینکه اقتصاد کلان کشور دچار بیماری شده است، نمی‌توان انتظار کار اساسی و فعالیت‌های اقتصادی در مراکز استان را داشت. این کارگروه تنها می‌تواند مسائلی مانند نامتوازن بودن قیمت کالاهای اساسی و احتکار کالا را بررسی کرده و با آن برخورد کند. ستاد امر به معروف و نهی از منکر اصفهان با راه اندازی کارگروه تخصصی، در مسائل مربوط به آلودگی هوا ورود کرد و به برخی از دستگاه ذی‌ربط ۱۵ روز فرصت داد تا کم کاری خود را جبران کنند که در غیر این صورت، با آنها برخورد خواهد شد. این کارگروه اقدامات ویژه‌ای را در جهت رفع معضل آلودگی هوای اصفهان انجام داده و حدود ۶۰ واحد صنعتی غیر مجاز که باعث آلودگی هوا می‌شدند را پلمب کرد. ستاد امر به معروف در مسائلی ورود می‌کند که مسئولان نسبت به رفع آن دغدغه‌ای ندارند، اما نمایندگان مجلس شورای اسلامی و نماینده ولی فقیه در استان، دغدغه جدی نسبت به حل معضل زاینده رود دارند و جلساتی را با نمایندگان استان‌های مجاور در راستای حل معضلات این رودخانه برگزار کرده‌اند. اختلاف سلیقه همیشه بین افراد وجود دارد، اما اختلاف بین ستاد امر به معروف اصفهان و ستاد مرکزی از لحاظ عملکرد است. بر اساس قانون، ستادهای استانی امر به معروف و نهی از منکر باید زیر نظر ستاد مرکزی فعالیت کنند. ستاد مرکزی از مسئولان ارشد کشوری تشکیل شده است و در صورتی که این ستاد طرحی را مصوب کند، تمامی ستادهای استانی مکلف به اجرا هستند، اما دبیر ستاد استانی امر به معروف و نهی از منکر زیر نظر ستاد مرکزی فعالیت نمی‌کند؛ زیرا دبیر ستاد استان بنا بر پیشنهاد امام جمعه و سپس توسط رئیس ستاد مرکزی منصوب می‌شود. مهمترین سندی که باید ستاد امر به معروف و نهی از منکر استان به آن تکیه کند، قانون است؛ اگر کسی اعلام کند ستاد امر به معروف اصفهان خلاف قانون رفتار کرده، گردن ما از مو باریک‌تر است. در حال حاضر برخی دوستان در ستاد مرکزی معتقدند که ستاد اصفهان نباید از افراد شکایت کند و باید ابتدا منکر را در فضای مجازی علنی کند. برخی دوستان در ستاد مرکزی اعلام می‌کنند که مبنای ما اظهارات مقام معظم رهبری در سال ۷۲ در جمع اعضای ستاد امر به معروف و نهی از منکر است، اما ایشان در آن جلسه خطاب به ستاد مرکزی می‌فرمایند: ""شما نباید «ستاد امر به معروف و نهی از منکر» باشید. باید «ستاد احیای امر به معروف و نهی از منکر» باشید."" این فرمایش مقام معظم رهبری یعنی اینکه ستاد امر به معروف و نهی از منکر، علیرغم عمل به وظیفه خود باید دیگران را وادار به انجام این عمل کند. از لحاظ حقوق اجتماعی، تفاوتی میان زن و مرد وجود ندارد. ما معتقدیم به دلیل اینکه زنان وظایف مهمی از جمله تربیت فرزندان را بر عهده دارند، باید از امکانات ویژه‌ای برخوردار باشند. بر همین اساس، ستاد امر به معروف و نهی از منکر اصفهان از شهرداری‌ها و اداره کل ورزش و جوانان استان در خواست کرد تا مکان‌های مستقلی برای ورزش بانوان در سطح شهر ایجاد کنند. ستاد امر به معروف استان، مسئله حجاب را یکی از اساس‌ترین مسائل امروز جامعه می‌داند؛ زیرا دشمن عفاف و حجاب در ایران را نشانه گرفته است. برای رفع این موضوع نباید با مردم مبارزه کنیم. بر اساس نظر شخصی من، فعالیت‌های سلبی و ایجابی باید به صورت متوازن اجرا شود تا یک مسئله به نتیجه برسد. بر اساس ماده ۶۳۸ قانون مجازات اسلامی، بی حجابی جرم تلقی می‌شود؛ البته لفظ بدحجابی مورد تأیید دین نیست؛ زیرا حجابی که در شرع اسلامی تعریف شده، به جز تعیین حدود حجاب، بر عدم پوشیدن لباس‌های تنگ و چسبان نیز تاکید کرده است. ۲۶ دستگاه مکلف به اقدام، جهت رفع بی حجابی در جامعه هستند؛ یکی از این دستگاه‌ها، ستاد امر به معروف و نهی از منکر است. ستاد با تذکر لسانی نسبت به بی‌حجابی مخالف است و اعتقاد دارد خود مردم باید نسبت به بی حجابی در جامعه تذکر دهند و در صورتی که مورد اهانت قرار گرفتند، ستاد از آنها حمایت خواهد کرد. ستاد امر به معروف و نهی از منکر، جهت رفع مشکل بی حجابی در جامعه، جلساتی را با چرخه تولید کننده و توزیع کننده لباس دارد و برخوردهای لازم را انجام می‌دهد. تا زمانی که در این مرحله به نتیجه نرسیم، در مراحل بعدی نیز موفق نخواهیم بود. در مسئله دوچرخه سواری زنان، تا به امروز ستاد امر به معروف و نهی از منکر با هیچ فردی در جامعه برخورد نکرده است؛ مشکل ستاد با برخی از دستگاه‌های حاکمیتی است که در حال ترویج دوچرخه سواری زنان هستند. من در گفت‌وگو با معاون حمل و نقل شهرداری اصفهان گفتم علت حضور دوچرخه در شهر چیست؟ وی گفت که علت آن کاهش ترافیک در شهر است. سوال ما این است که اگر علت وجود دوچرخه کاهش ترافیک است، چند درصد آن در میدان امام خمینی (ره) و چهارباغ عباسی است؟ اگر مسئله ورزش است که باید معاونت فرهنگی، تفریحی و ورزشی این وظیفه را بر عهده بگیرد؛ البته سیاست ترویج دوچرخه سواری زنان مربوط به به دوره‌های قبلی شهرداری و شورای اسلامی شهر اصفهان است. دوچرخه سواری بانوان یک عقبه اجتماعی و امنیتی دارد به همین دلیل، ستاد امر به معروف و نهی از منکر به این مسئله ورود کرده است. مراجع معظم تقلید نیز دوچرخه سواری بانوان در انظار عمومی را جایز نمی‌دانند؛ البته دوچرخه سواری بانوان به تنهایی مشکلی ندارد، بلکه دوچرخه سواری در انظار عمومی اشکال دارد. فقیه باید بر اساس روایات و قرآن حکم شرعی خود را استخراج کند؛ البته بر اساس ماده ۶۳۸ قانون مجازات اسلامی، انجام فعل خلاف شرع در معابر و انظار عمومی جرم است. در شورای فرهنگی استان نیز مصوب شده است که دوچرخه سواری بانوان در انظار عمومی ممنوع است، اما علیرغم این ممنوعیت، تا به امروز هیچ کسی به بانوان دوچرخه سوار اعلام نکرده که نباید دوچرخه سواری کنند. حاکمیت نباید دوچرخه سواری زنان را ترویج کند، بلکه باید فضای مناسب را برای تفریح، دوچرخه سواری و حمل و نقل آنها فراهم کرده و نسبت به منکر بودن دوچرخه سواری زنان اطلاع رسانی کند؛ پس از اجرای این مراحل ما اجازه داریم نسبت به انجام این کار نهی از منکر کنیم. ستاد امر به معروف و نهی از منکر استان اصفهان تا امروز کسی را از دوچرخه سواری منع نکرده است؛ بلکه حاکمیت و مسئولان را نسبت به ترویج دوچرخه سواری زنان منع کرده است. مسئولان مکلف به ایجاد زیر ساخت‌های لازم برای انجام این کار هستند. پلیس امنیت اخلاقی بر اساس وظیفه خود، افرادی را به دلیل ناهنجاری‌های اجتماعی دستگیر می‌کند. بر اساس قانون، این افراد باید به دادگاه منتقل شوند و ستاد امر به معروف و نهی از منکر نیز از پلیس امنیت اخلاقی درخواست کرده است تا به دلیل اینکه ممکن است حضور در دادگاه تأثیر سو در زندگی این افراد داشته باشد، آنها را به کانون‌های خودگردان ستاد منتقل کند تا تذکرات لازم به آنها داده شود. تا به امروز از ارجاع بیش از ۲ هزار پرونده امنیت اخلاقی به دادگاه جلوگیری کرده و سعی کرده‌ایم مشکلات را با گفت‌وگو و تذکر برطرف کنیم. من معتقدم گشت ارشاد و پلیس امنیت اخلاقی باید به سراغ سلبریتی‌ها و هنرمندانی برود که مقابل چشم چندین هزار نفر دنبال کننده مجازی کشف حجاب می‌کنند، نه جوانی که به دلیل عدم توانایی مالی، مجبور به پوشیدن لباس‌های نامناسب شده است. وقتی به توریست‌ها اعلام می‌شود که مقررات کشور به چه صورت است، آنها همه چیز را رعایت می‌کنند؛ زیرا اکثراً از فرهنگ اجتماعی بالایی برخوردار هستند. معمولاً مشکلی با حجاب گردشگران خارجی وجود نداشته است و مشکل اصلی ما با کسانی است که بستر را برای این منکر فراهم می‌کنند. منکر بر اساس دین مشخص می‌شود، اما اولویت بررسی و رسیدگی به منکرات بر اساس خرد جمعی است. موضوعاتی که ستاد امر به معروف و نهی از منکر دنبال می‌کند، مشخص است، اما قول می‌دهم در ستاد امر به معروف و نهی از منکر اصفهان، از منکراتی که مربوط به شرع، حقوق مردم و قانون باشد کوتاه نخواهیم آمد و همه آنها را پیگیری خواهیم کرد. مجلس بودجه‌ای را برای ستاد امر به معروف و نهی از منکر مشخص می‌کند و دولت نیمی از این اعتبار را به ستاد مرکزی اختصاص می‌دهد و بخش دیگر آن به ستادهای استانی اختصاص می‌یابد؛ در حال حاضر حدود ۳ ماه است که ما هیچ اعتباری از تهران دریافت نکرده‌ایم. منابع اعتباری ستاد استان از طریق کمک‌های مردمی و همچنین کمک‌های غیر نقدی دستگاه از جمله شهرداری اصفهان تأمین می‌شود. همکاران بنده در ستاد امر به معروف و نهی از منکر اصفهان با حداقل‌ترین حقوق نسبت به قانون اداره کار که بین ۲ تا ۳ میلیون تومان است‌، مشغول فعالیت هستند. با توجه به شرح وظایف، گستره جمعیت اصفهان و تنوع عقاید در این استان و با توجه به وضعیت بودجه ستاد، به عملکرد ستاد اصفهان نمره ۲۰ می‌دهم."
سلامت,"یا سینه پهلو یک عفونت ریوی است که می تواند به واسطه باکتری ها، قارچ ها، یا ویروس ها شکل بگیرد. از علائم این شرایط می توان به تنگی نفس، تب و سرفه اشاره کرد. به گزارش گروه سلامت به نقل از "" ""، در ادامه با چند دلیل اصلی بروز ذات الریه و چگونگی پیشگیری از آن بیشتر آشنا می شویم. ذات الریه باکتریایی به هر نوع ذات الریه با منشا باکتری گفته می شود و به طور معمول با آنتی بیوتیک ها درمان می شود. که به طور معمول در بینی و گلو دیده می شود، یکی از شایع‌ترین دلایل ذات الریه باکتریایی است. باکتری ها می توانند از طریق قطرات بزاق یا مخاط هنگام عطسه یا سرفه پخش شوند. در شرایطی که افراد بسیاری حامل این باکتری هستند بدون این که بیماری شوند، استرپتوکوک پنومونیه اغلب موجب ذات الریه در افراد مسن، کودکان خردسال، و افراد سیگاری یا آنهایی می شود که به واسطه بیماری یا مصرف دارو از سیستم ایمنی ضعیفی برخوردار هستند. باکتری های دیگر نیز می توانند موجب بروز ذات الریه شوند، اگرچه شیوع آنها کمتر است. این شرایط به نام ذات الریه غیرمعمول یا ذات الریه پیاده روی شناخته می شود. این نوع اغلب دارای علائم خفیف‌تر است و فرد مجبور به استراحت در تختخواب نمی شود. هاگ برخی انواع قارچ در صورت استنشاق در مقادیر زیاد می تواند به ذات الریه منجر شود. البته ذات الریه قارچی شیوع بسیار کمتری نسبت به انواع باکتریایی دارد. از جمله قارچ هایی که می توانند موجب ذات الریه شوند می توان به موارد زیر اشاره کرد: - هیستوپلاسموز - کریپتوکوکوس - کوکسیدیوئیدومایکوزیس کشاورزان، کارگران فعال در بخش کشاورزی، و محوطه سازان در معرض خطر بیشتری برای ابتلا به ذات الریه قارچی قرار دارند زیرا در تماس مستقیم با خاک که می تواند حاوی قارچ ها باشد، کار می کنند. افزون بر این، قارچ می تواند موجب شرایطی جدی به نام ذات الریه پنوموسیستیس در افراد مبتلا به نقص ایمنی، مانند آنهایی که به اچ‌آی‌وی مبتلا هستند یا به تازگی عمل پیوند عضو داشته اند، منجر شود. ذات الریه قارچی با داروهای ضد قارچ قابل درمان است. برخی ویروس ها مانند آنهایی که موجب چشم صورتی (ورم ملتحمه) یا می شوند می توانند موجب ذات الریه شوند. ذات الریه ویروسی به طور معمول خفیف‌تر از ذات الریه باکتریایی بوده و دوره بیماری نیز کوتاه‌تر است زیرا التهاب کمتری در بدن ایجاد می شود. بیماری های تنفسی مانند آنفلوآنزا یا کووید-19 می توانند به واسطه التهاب و انباشت مایع در ریه ها که تنفس را برای بیماری دشوارتر می کند، موجب ذات الریه شوند. برای بیشتر ذات الریه های ویروسی تعداد محدود یا هیچ درمانی وجود ندارد، به این معنی که بیمار باید برای به پایان رسیدن دوره عفونت صبر کند. با این وجود، اگر پزشک بر این باور باشد که یک ویروس آنفلوآنزا دلیل ذات الریه است، ممکن است برخی درمان های ضد ویروس یا داروهای دیگر را برای کمک به تسهیل تنفس بیمار تجویز کند. ذات الریه بیمارستانی به مواردی ارجاع می شود که فرد به هر نوع ذات الریه طی مدت 48 ساعت یا بیشتر پس از پذیرش در بیمارستان مبتلا می شود. این شرایط نه تنها به دلیل احتمال ضعف در سیستم ایمنی بیمار به واسطه بیماری های دیگر جدی است، بلکه باکتری هایی که در بیمارستان وجود دارند می توانند در برابر آنتی بیوتیک ها مقاوم باشند. از دلایل ذات الریه بیمارستانی می توان به موارد زیر اشاره کرد: کادر درمان ممکن است عامل بیماری‌زا را هنگام سرکشی از یک بیمار به بیمار دیگر با دست، لباس، یا تجهیزات خود پخش کنند. بهداشت ضعیف دهان که احتمال ورود باکتری ها از بزاق به ریه ها را افزایش می دهد. به این شرایط میکروآسپیراسیون گفته می شود. میکروآسپیراسیون ها می توانند در بیمارستان خطرناک شوند زیرا بیماران نه تنها در تماس با باکتری های بیشتری هستند، بلکه با انواع متفاوتی از آنچه در خانه تجربه می کنند، مواجه هستند. در همین حال، بهداشت دهان در بیماران بستری در بیمارستان به طور معمول از اولویت های اصلی محسوب نمی شود زیرا کادر درمان روی مشکلاتی که بیماران به دلیل آن بستری شده اند، متمرکز شده و این شرایط می تواند سطوح باکتری ها در دهان آنها را افزایش دهد. رعایت بهداشت دهان مانند مسواک زدن دندان ها طی دوران بستری شدن در بیمارستان ممکن است خطر ذات الریه بیمارستانی را کاهش دهد. ذات الریه مرتبط با دستگاه تنفس مصنوعی یکی دیگر از اشکال ذات الریه است که می تواند هنگام اتصال فرد به دستگاه تنفس مصنوعی به واسطه ورود میکروب ها به لوله تنفسی وی شکل بگیرد. ذات الریه آسپیراسیون نوعی از ذات الریه است که هنگام ورود غذا یا مایع به درون ریه ها و بروز عفونت شکل می گیرد. این یکی از شایع‌ترین دلایل ذات الریه در بیمارانی است که در مراکز مراقبت بلند مدت حضور دارند. اگرچه موارد این بیماری طی دهه گذشته به میزان قابل توجهی کاهش داشته است اما همچنان یک خطر ویژه برای بیمارانی که بیش از 65 سال سن دارند، محسوب می شود. برخی افراد در معرض خطر بیشتری برای ابتلا به ذات الریه قرار دارند که از آن جمله می توان به موارد زیر اشاره کرد: - افرادی که بیش از 65 سال سن دارند - کودکانی که کمتر از دو سال سن دارند - افرادی دارای سیستم ایمنی ضعیف به واسطه بیماری، مانند دیابت و سرطان، و همچنین آنهایی که به بیماری های مزمن ریه مبتلا هستند - افرادی که سیگار می کشند - افرادی که داروهایی مانند شیمی درمانی و استروئیدها را استفاده می کنند - بیماران بستری در بیمارستان از جمله آنهایی که به دستگاه تنفس مصنوعی متصل می شوند - افراد مبتلا به اچ‌آی‌وی، به ویژه آنهایی که درمان ضد ویروس دریافت نکرده یا آنهایی که اچ‌آی‌وی خود را به خوبی کنترل نمی کنند شما می توانید برخی اقدامات را در راستای کاهش خطر ابتلا به ذات الریه مد نظر قرار دهید، از جمله: افرادی که در معرض خطر قرار دارند باید واکسن کونژوگه پنوموکوک یا واکسن پلی ساکاریدی پنوموکوک که هر دو در برابر ذات الریه استرپتوکوک محافظت ایجاد می کنند را دریافت کنند. - هر فردی که بیش از شش ماه سن دارد باید باید به صورت سالانه واکسن آنفلوآنزا را دریافت کند. - افراد سیگاری باید این عادت مضر را ترک کنند. - دست ها را باید به طور منظم با آب و صابون شستشو دهید. - بیماری های مزمن مانند آسم، بیماری قلبی و دیابت باید به خوبی مدیریت شوند. - افراد مبتلا به اچ‌آی‌وی باید درمان ضد ویروس را آغاز کنند. - بیماران بستری در بیمارستان باید تلاش کنند تا هرچه سریع‌تر راه رفتن را آغاز کنند زیرا این می تواند ظرفیت ریه ها را افزایش داده و از انباشت مایع پیشگیری کند. افزون بر این، هر فردی که در بیمارستان بستری می شود باید بسته بهداشت دهان و دندان را به همراه داشته باشد. شما می توانید موارد زیر را در این بسته قرار دهید: - یک مسواک با کیفیت بالا با برس نرم - خمیردندانی که حاوی موادی مانند فلوراید برای کمک به تجزیه پلاک دندان - دهانشویه های ضد عفونی کننده بدون الکل --------------------------------------------------------------"
سلامت,هنگامی که پای شما ورم می کند احساس بدی به شما دست می دهد و حتی از قرار دادن پای خود در کفش احساس ترس دارید و برای پیدا کردن مشکل شاید به اینترنت هم مراجعه کنید.   ولی خبر خوب اینجاست که در اکثر موارد دلیل آن جدی و خطرناک نمی باشد. در اینجا دلایل مربوط به تورم پا و نوع درمان را به شما می گوییم.   اگر روز پر مشغله ای داشته اید و در حال جستجو و فعالیت بوده اید، این روی پا ایستادن طولانی مدت می تواند منجر به تورم در اندام تحتانی شما شود که استراحت به طور منظم و بالا نگهداشتن آن ها بالاتر از سطح قلب به جریان خون کمک می کند. پزشکان این تورم را نوعی خواب رفتگی پا می دانند. کفش های تنگ و یا پنجه ی باریک و پاشنه بلند دوستدار پای شما نیستند، چون ایده آل و مطابق با سلامت پا عمل نمی کنند. این نوع کفش ها باعث انقباض و له شدن پا در نتیجه جمع شدن مایع و پف کردن پا می شوند. شما در انتخاب کفش باید به دنبال ۳ فاکتور باشید که عبارتند از قوای مناسب، زیر سازی و ضربه گیر بودن کفش. اضافه وزن باعث سنگینی روی پاها می شود و موجب متورم شدن آن ها می شود. این امر در دوران بارداری نیز به دلیل افزایش تولید خون و مایعات برای حمایت از کودک اتفاق می افتد که برای حل این مشکل باید از کفش های راحت استفاده شود و هنگام استراحت، پاها را بالا نگه داشت. اگر هر دو پا متورم شوند و هیچ یک از معیارهای فوق را نداشته باشید ممکن است دچار یک اختلال در رگ ها مانند واریس یا نارسایی وریدی و یا به ندرت لخته خون شده باشید. برای این مشکل باید به پزشک مراجعه کنید. یک عفونت قارچی یا باکتریایی روی پا یا بین انگشتان می تواند منجر به التهاب شود. به احتمال زیاد با مراجعه به پزشک و تجویز یک آنتی بیوتیک مناسب برای روشن کردن نوع عفونت می تواند مشکل تورم را کاهش دهد. منبع:  دکتر سلام
حوادث,سرپرست مدیریت بحران استانداری چهارمحال و بختیاری گفت: از وقوع زلزله ۵.۷ ریشتری روز دوشنبه هفته گذشته به مرکزیت چلگرد تا روز یکشنبه ۱۸ مهر با وقوع چندین زلزله و پس‌لرزه شهرستان کوهرنگ ۵۱ بار لرزید.
حوادث,اعتماد نوشت: روز ۱۱خرداد در میدان «باوه‌ره‌شی» مریوان یک تریلی با تیر برق برخورد کرد و واژگون شد.   بلافاصله راننده و دوسرنشين سالم پياده شدند اما چند ساعت بعد، راننده ۲۵ ساله ماشين با آويزان كردن طناب از درخت مابين ميدان سپاه و ميدان معلم مريوان اقدام به خودكشي كرده است.
سلامت,مرکز اطلاع رسانی وزارت بهداشت با اعلام آخرین آمارهای کرونا در کشور ، از جان باختن ۱۲۳ بیمار در طول ۲۴ ساعت گذشته خبر داد.
فرهنگی/هنری,کمال تبریزی با بیان اینکه در ماجرای اشغال سفارت آمریکا تنها در نقش عکاس و فیلمبردار ایفای نقش کرده و هیچ نگاه سیاسی در آن ماجرا نداشته است، می‌گوید: اگرچه نمود بیرونی اقدام دانشجویان تحت عنوان گروگانگیری بود اما در عمل دانشجویان و گروگان‌ها در داخل سفارت با هم رفاقت و همنشینی داشتند.
ورزشی,باشگاه پرسپولیس در واکنش به اخباری درباره تغییر در سهمیه‌های قانونی تماشاگران برای بازی نیمه پایانی جام حذفی، اطلاعیه‌ای را صادر کرد. به گزارش خبرگزاری فارس، باشگاه پرسپولیس در واکنش به اخباری درباره تغییر در سهمیه‌های قانونی تماشاگران برای بازی نیمه پایانی جام حذفی، اطلاعیه‌ای را صادر کرد. در این اطلاعیه آمده است؛ باشگاه پرسپولیس با توجه به شایعاتی که در روزهای گذشته در فضای مجازی و رسانه‌ها مبنی بر تغییر سهمیه‌های قانونی منتشر شده است، اعلام می‌دارد؛ این اخبار برای ما مورد تایید نبوده و ملاک نیست. تنها ابلاغ رسمی سازمان لیگ مورد وثوق است که بر تقسیم ۵۰-۵۰ سکوها تاکید می‌کند. موضع باشگاه پرسپولیس، موضع قانون است. ما تابع قوانین و ضوابطی هستیم که پیش از این تعیین و از سوی فدراسیون فوتبال و سازمان لیگ ابلاغ شده بود که در این مورد بر تقسیم نصف، نصف سکوها صراحت دارد و خواستار اجرای آن هستیم. همچنین از سازمان لیگ انتظار داریم مانند گذشته از دستورالعمل‌هایی که صادر کرده دفاع کرده و آنها را اجرا نماید.
فناوری,همراه اول به مناسبت فرارسیدن ۲۵ سالگی ارتباطات سیار ایران، بسته ویژه اینترنت به مشترکان ارائه می دهد. به گزارش اداره کل ارتباطات شرکت ارتباطات سیار ایران، با فرارسیدن سالروز عرضه نخستین سیم کارت در کشور و کسب ربع قرن تجربه اپراتوری تلفن همراه، همراه اول بسته دیتا با قیمت ویژه به مشترکانش ارائه می کند. شرکت ارتباطات سیار ایران به مناسبت ۲۵ سالگی خود، بسته اینترنت با ویژگی های جذاب ارائه کرده که تمامی مشترکان دائمی و اعتباری این اپراتور می توانند از نخستین دقایق روز شنبه ۱۹ مرداد تا ساعت ۲۳:۵۹ همان روز، بسته ویژه مذکور را با تخفیف استثنایی خریداری و فعال کنند. این بسته هفت روزه که ۲۵ گیگابایت حجم دارد با قیمت ۲۵ هزار تومان و از طریق کد دستوری #۶۷۱*۱۰۰* قابل خرید است. بسته اینترنت ۲۵ سالگی همراه اول قابلیت فعالسازی به صورت هم زمان با تمامی بسته های اینترنت فعال را دارد‌؛ اما رزرو این بسته امکانپذیر نیست و فاقد تمدید خودکار زمانی و حجمی است. گفتنی است بهره برداری از اولين فاز شبكه تلفن همراه كشور، در مردادماه سال ۱۳۷۳ در شهر تهران با ۲۴ سایت BTS و با ظرفيت ۹۲۰۰ شماره آغاز شد. اپراتور اول در شش سال گذشته، در ارزیابی هاى رسمی سازمان تنظیم مقررات و ارتباطات رادیویی (رگولاتوری) همواره عنوان برترین جایگاه اپراتورهای تلفن همراه کشور را برای خود حفظ کرده است.
فناوری,از ابتدای ماه میلادی جاری، نصب دکمه کمک‌رسان اضطراری در تمام خودروهای نو در سرتاسر اروپا اجباری شد. دکمه کمک‌رسان یا ای-کال (e-Call) دکمه‌ای در داخل خودروست که در صورت بروز حادثه، باز شدن کیسه هوای خودرو، برخورد ضربه سنگین به خودرو یا توقف ناگهانی در سرعت بالا را شناسایی کرده و بلافاصله به مراکز اورژانس خبرسانی می‌کند. سرنشینان خودرو نیز می‌توانند با فشار دادن دکمه کمک‌رسان، آن را فعال کرده و از مراکز اورژانس تقاضای کمک کنند. به گزارش یورونیوز تقاضاهای کمک قبل از رسیدن به مراکز اورژانس بررسی می‌شوند. در صورتی‌که تقاضا توسط سرنشین خودرو انجام شده باشد، با او تماس گرفته می‌شود تا وضعیت دقیق بررسی شده و کمک با توجه به نیاز فوری سرنشینان، آمبولانس، تعمیرکار، نماینده بیمه یا غیره ارسال شود. آنتوآن تراتیو، کارشناس سندیکای ملی شرکت‌های امدادرسانی فرانسه می‌گوید: «دولت می‌خواهد زمان کمک‌رسانی را به کمتر از ۷۵ ثانیه بعد از دریافت پیام کاهش دهد. در این‌صورت کمک‌رسان می‌تواند تاخیر ارسال کمک‌رسانی را در حوادث جاده‌ای به کمتر از نصف و در حوادث شهری به کمتر از ۴۰٪ برساند». سندیکای شرکت‌های امدادرسانی فرانسه پیش‌بینی می‌کند که در سال ۲۰۱۸ تا سی هزار درخواست کمک، در سال ۲۰۱۹ صد و پنجاه هزار و در سال ۲۰۲۰ تا چهار صد هزار درخواست کمک در این کشور دریافت کند. این فناوری به صورت آپشن از سال ۲۰۰۳ در خودروهای اروپایی وجود داشته است ولی تا به امروز تنها ۲٪ از خودروهای شماره‌گذاری شده در فرانسه به آن مجهز بوده‌اند.
فرهنگی/هنری,از تازه ترین بین المللی فیلم سینمایی «رفتن» به کارگردانی نوید محموی و تهیه کنندگی جمشید محمودی رونمایی شد. فیلم جدید برادران محمودی، ۳ روز پیش جایزه بهترین بازیگر زن را برای بازی فرشته حسینی از شانزدهمین فستیوال بزرگ مراکش را دریافت کرده است. محمد روح الامین طراحی این را بر عهده دارد. در خلاصه داستان فیلم «رفتن» آمده است: «قصه عشقی که از همه چیز غیر از معشوق رنج می بیند؛ «رفتن» قصه درد است، درد خانه به دوشی، درد مهاجرت.»
حوادث,چندی پیش مردی با مراجعه به پلیس شکایتی مطرح کرد. روزنامه ایران نوشت: این مرد گفت: «شهرام، پسر 13 ساله‌ام معلول است و بخوبی نمی‌تواند راه برود. روز گذشته او و دوستانش مشغول بازی بودند که در راه بازگشت به خانه، پسر جوانی آنها را دنبال کرد. بچه‌های دیگر که قدرت فرار داشتند متواری شدند ولی به‌دلیل اینکه پسرم قادر به فرار نبود، گرفتار شد. این کفتار پسرم را به داخل شمشادها کشاند و پس از آزار و اذیتش فرار کرد.» با طرح این شکایت پرونده‌ای در شعبه چهارم دادسرای امور جنایی تهران تشکیل شد. سپس پسر نوجوان به دستور بازپرس آرش سیفی به پزشکی قانونی انتقال داده شد وتحت معاینه قرار گرفت که موضوع تجاوز تأیید شد.از سوی دیگر در تحقیقات صورت گرفته کارآگاهان اداره شانزدهم، عامل جنایت سیاه با ردیابی‌های پلیسی شناسایی و دستگیر شد اما اتهامش را رد کرد. با وجود این بازجویی تخصصی از او ادامه دارد.
فناوری,بسیاری از تحلیلگران برآورد کرده‌اند با توجه به اعلام برنامه‌های شرکت‌های تولیدکننده موبایل، کنگره جهانی موبایل بیشتر میزبان گوشی‌های هوشمند مجهز به فناوری ۵G خواهد بود. به گزارش ایسنا، با توجه به آنکه کنگره جهانی موبایل به عنوان یکی از بزرگترین و مهم‌ترین رویدادهای عرصه فناوری حدود یک هفته دیگر در شهر بارسلون اسپانیا برگزار می‌شود، بسیاری از شرکت‌های تولیدکننده موبایل و غول‌های تکنولوژی از برنامه‌های خود برای ارائه، معرفی و عرضه محصولات و گجت‌های جدید خود سخن گفته و خبر داده‌اند. شرکت زدتی‌ای در آستانه برگزاری رویداد کنگره جهانی موبایل ۲۰۱۹ بارسلون، اعلام کرده که قصد دارد از یک گوشی هوشمند پرچمدار و جدیدی رونمایی کند که از فناوری شبکه ۵G پشتیبانی می‌کند. حالا در اخبار جدیدی که به تازگی در وب سایت phonearena منتشر شده است، شرکت چینی زدتی‌ای (ZTE) اعلام کرده است که قصد دارد گوشی جدید و پرچمدار خود را که از فناوری شبکه نسل پنجم اینترنت ۵G پشتیبانی می‌کند، در جریان برگزاری رویداد کنگره جهانی موبایل ۲۰۱۹ بارسلون رونمایی کند و برای عموم کاربران و علاقمندان آن را به نمایش بگذارد. این در حالیست که بسیاری دیگر از تولیکنندگان موبایل نیز از معرفی محصولاتی با همین قابلیت سخن گفته‌اند. این شرکت چینی همچنین عنوان کرده است که در تاریخ ۲۵ فوریه یعنی نخستین روز برگزاری این رویداد، یک کنفرانس مطبوعاتی که در آن با گزارشگران مربوطه دیدار و گفت‌وگو خواهد داشت، برگزار می کند و به سوالات آنها در خصوص معرفی محصولات جدیدش پاسخ خواهد داد. با توجه به آنکه فناوری شبکه اینترنت نسل پنجم اینترنت همراه موسوم به ۵G در طول یک سال اخیر از توجه ویژه‌ای از سوی غول‌های تکنولوژی و اپراتورهای مخابراتی برخوردار شده است، تولیدکنندگان موبایل نیز تصمیم گرفته‌اند با معرفی و عرضه محصولاتی که از این فناوری نوین و محبوب پشتیبانی می‌کنند، به افزایش میزان فروش، درآمدزایی و محبوبیت خود بیفزایند. به گفته بسیاری از کارشناسان احتمالاً کنگره جهانی موبایل ۲۰۱۹ بارسلون به احتمال زیاد میزبان گوشی‌های هوشمند متعددی خواهد بود که همگی به قابلیت پشتیبانی از شبکه ۵G مجهز هستند. همچنین به گفته آنها، زدتی‌ای ممکن است یک دستگاه گوشی هوشمند دیگر را نیز در کنار سری اکسون که هر دو مجهز به فناوری ۵G هستند، را نیز در این رویداد رونمایی کند. کنگره جهانی موبایل ۲۰۱۹ از از ۲۵ تا ۲۸ فوریه سال جاری میلادی در شهر بارسلون اسپانیا برگزار می شود.
سیاسی,رئیس سازمان انرژی اتمی ایران در خصوص اخراج ناظران آژانس عنوان کرد: ما فعلاً نمی‌توانیم پیشگویی داشته باشیم بلکه باید صبر کنیم. ولی چیزی که مسلم است قانون را اجرایی خواهیم کرد چون قانون مجلس برای ما الزامی است. عملکرد ما بستگی به عملکرد طرف مقابل دارد اگر طرف مقابل تعهدات خودش را رعایت کند بحث جدایی است و اگر عمل نکند ما نیزبه ناچار قانون را اجرایی خواهیم کرد. به گزارش ایسنا؛ علی اکبر صالحی در حاشیه مراسم افتتاح دومین نمایشگاه دائمی دستاوردهای صنعت هسته‌ای کشور که امروز ۲۰ بهمن در سرای سعدالسلطنه قزوین برگزار شد؛ در جمع خبرنگاران استان قزوین در خصوص پروژه چشمه نور اظهار کرد: بیش از ۱۰ سال است این پروژه عملیاتی شده و حرکت جدی و رو به جلو نداشته است چون موفق به تأمین بودجه نشدیم. وی ضمن تأکید بر اینکه با توجه به اهمیت پروژه تلاش کردیم تا این پروژه فراموش نشود، ادامه داد: امروز از پروژه بازدید کردیم بخشی از ۲ سوله ۸۰۰ متری و یک ساختمان اداری در حال احداث است تا تجهیزات مورد نیاز را در پروژه مستقر کنیم. رئیس سازمان انرژی اتمی ایران عنوان کرد: در این پروژه احداث ۹ ویلا برای اقامت دانشمندان و محققین در نظر گرفته شده است؛ در حال حاضر برای تأمین متخصصان پروژه چشمه نور حدود ۳۵ میلیارد تومان هزینه خواهیم کرد تا کار هرچند در ابعاد کوچک آغاز شود و آرام آرام به پیش رود. وی با اعلام کمک ۱۰ میلیارد تومانی به پروژه چشمه نور تصریح کرد: یکسری تجهیزات مورد نیاز در تهران در حال ساخت است و امیدواریم ظرف چند ماه آینده شاهد راه‌اندازی کارگاه چشمه نور در قزوین باشیم تا تجهیزات نصب و مهندسین و دانشمندان در آن مستقر شود. صالحی اشاره کرد: امیدواریم دولت برای تأمین بودجه پروژه چشمه نور اهتمام داشته باشد چون هزینه این پروژه بالغ بر ۲ تا ۳ هزار میلیارد تومان بوده که هزینه سنگینی است. رئیس سازمان انرژی اتمی ایران در خصوص اخراج ناظران آژانس عنوان کرد: ما فعلاً نمی‌توانیم پیشگویی داشته باشیم بلکه باید صبر کنیم. ولی چیزی که مسلم است قانون را اجرایی خواهیم کرد چون قانون مجلس برای ما الزامی است. عملکرد ما بستگی به عملکرد طرف مقابل دارد اگر طرف مقابل تعهدات خودش را رعایت کند بحث جدایی است و اگر عمل نکند ما نیزبه ناچار قانون را اجرایی خواهیم کرد.
سلامت,برخی مواد غذایی خاصیت جوانسازی پوست دارند و مصرف انها در وعده صبحانه به جوان ماندن کمک می کند. برخی مواد غذایی خاصیت جوانسازی پوست دارند و مصرف انها در وعده صبحانه به جوان ماندن کمک می کند. دنبال کردن یک رژیم غذایی متعادل می‌تواند راهی برای جلوگیری از چین و چروک‌های صورت، افزایش رطوبت موها و ترمیم سلول‌های آسیب دیده در سراسر بدن شما باشد. کلم پیچ از سبزیجات تیره رنگ قدرتمند با خاصیت آنتی اکسیدانی است. ویتامین آ موجود در این سبزی به تولید سبوم کمک می‌کند و منجر به افزایش رطوبت موها می وشد. علاوه بر این کلم پیچ منبع غنی از ویتامین ث نیز بوده و به تولید کلاژن، کمک می‌کند. کلم پیچ را همراه با تخم مرغ برای حفظ سلامت پوست، تقویت سیستم ایمنی بدن و افزایش توده عضلانی به وعده صبحگاهی‌تان اضافه کنید. منبع خوبی از اسیدهای چرب امگا ۳ برای مرطوب نگه داشتن پوست و مو است. گردو از ویتامین ای نیز سرشار است؛ آنتی اکسیدانی که منجر به تعمیر سلول‌های سراسر بدن می‌شود. املاح معدنی موجود در گردو از جمله مس، موجود تقویت تراکم استخوان‌ها می‌شود. جو از شاخص گلایسمیک پایینی برخوردار است و مصرف آن در وعده صبح به کاهش کلسترول، بهبود هضم غذا و حفظ وزن در محدوده سالم کمک می‌کند. مصرف جو برای کاهش سرعت تشکیل چین و چروک‌های صورت مفید است و باعث کاهش التهاب بدن و کاهش قند خون نیز می‌شود. منبع خوبی از ویتامین آ برای مرطوب نگه داشتن موها و پوست است. این گیاه منبع عالی از فولات نیز بوده و مصرف آن از اثرات مضر نور خورشید به طور چشمگیری جلوگیری می‌کند. منبع: سلامتی
سیاسی,وزیر کشور در حکمی ذوالفقاری معاون امنیتی و انتظامی وزارت کشور را با حفظ سمت به عنوان رئیس ستاد امنیت انتخابات کشور در امر برگزاری انتخابات سیزدهمین دوره ریاست جمهوری، ششمین دوره شوراهای اسلامی شهر و روستا و میاندوره مجلس خبرگان رهبری و مجلس شورای اسلامی منصوب کرد. به گزارش ایلنا به نقل از پایگاه اطلاع رسانی وزارت کشور، رحمانی فضلی وزیر کشور در حکمی ذوالفقاری معاون امنیتی و انتظامی وزارت کشور را با حفظ سمت به عنوان رئیس ستاد امنیت انتخابات کشور در امر برگزاری انتخابات سیزدهمین دوره ریاست جمهوری، ششمین دوره شوراهای اسلامی شهر و روستا و میاندوره مجلس خبرگان رهبری و مجلس شورای اسلامی منصوب کرد. رحمانی فضلی در این حکم بر انجام برنامه ریزی های مناسب، بسیج کلیه امکانات و ایجاد هماهنگی بین تمامی سازمان ها و نهادهای نظامی، انتظامی، اطلاعاتی و قضائی به منظور مشارکت و همکاری در کلیه مراحل برگزاری انتخابات و نیز تأمین نظم و امنیت برای برگزاری هرچه بهتر و  با شکوهتر انتخابات تأکید کرده است . در بخشی از این حکم آمده است: بدیهی است در اجرای این مهم، کلیه معاونین، مدیران و مسئولان وزارت کشور و سازمان های وابسته و استانداران و نیز دستگاه های عضو جامعه امنیتی کشور نهایت همکاری و هماهنگی را با ستاد امنیت انتخابات کشور به عمل می آورند.
سیاسی,با رأی نمایندگان، نحوه محاسبه مالیات آستان قدس رضوی (ع)، ستاد اجرایی فرمان امام (ره) و بنگاه‌های اقتصادی نیروهای مسلح را مشخص شد. به گزارش ایلنا، نمایندگان در جلسه علنی صبح امروز (شنبه ۹ اسفند ماه) مجلس شورای اسلامی در جریان بررسی بخش درآمدی لایحه بودجه ۱۴۰۰، با بند (ط) تبصره (۹) ماده واحده لایحه بودجه موافقت کردند. در بند (ط) تبصره (۹) ماده واحده لایحه بودجه آمده است: در راستای تحقق ماده(۷۸) قانون الحاق برخی مواد به قانون تنظیم بخشی از مقررات مالی دولت(۲) و در جهت اجرای اصل سی‌ام(۳۰) قانون اساسی، آستان قدس رضوی و آن دسته از مؤسسات و بنگاه‌های اقتصادی زیرمجموعه نیروهای مسلح و ستاد اجرائی فرمان حضرت امام(ره) به استثنای مواردی که إذن ولی فقیه مبنی بر عدم پرداخت مالیات و یا نحوه تسویه آن را دارند، موظفند نسبت به بخشی از واریز مالیات خود به حساب خزانه موضوع ردیف‌ ۱۱۰۱۱۲ تا سقف مبلغ مندرج در لایحه دولت اقدام و مابقی مالیات خود را به حساب‌های معرفی شده دولت بپردازند.
فناوری,بحث این روزهای بسیاری از افرادی که تا حدودی با فناوری‌های نوین آشنا هستند، توکن‌های غیرمثلی یا NFT ها (non-fungible tokens) است؛ ما در این مقاله قصد داریم تا NFT را به شما معرفی کرده و درباره ویژگی‌های این توکن صحبت کنیم. یکی از جدیدترین نوآوری‌ها در حوزه ارزهای دیجیتال، NFTها هستند. NFT مخفف عبارت Non-Fungible Token است که ترجمه آن توکن غیرقابل‌معاوضه، غیرقابل تعویض و توکن غیرمثلی می‌شود. قبل از اینکه مفهوم یک توکن غیرمثلی توضیح داده شود، لازم است ابتدا تفاوت مثلی‌بودن یا تعویض‌پذیر بودن با غیرمثلی بودن یا غیرقابل‌ تعویض بودن را روشن شود. Fungible Token یا توکن‌های قابل تعویض، واحدهایی هستند مثل بیت کوین، اتریوم و اکثر رمز ارزهای موجود. از مشخصات اصلی این توکن‌ها این است که توکن‌ها با هم قابل معامله و تعویض هستند و ارزش واحدی دارند. منظور این است که برای مثال، یک بیت کوین دقیقا ارزش برابری با یک بیت کوین دیگر دارد. در واقع، فرقی نمی‌کند کدام بیت کوین را داشته باشید، به دلیل این که تمام بیت کوین‌ها با هم برابر هستند. یا در مثالی ساده‌تر، هر اسکناس 1000 تومانی، ارزشی کاملا برابر با یک اسکناس 1000 تومنی دیگر دارد. در نتیجه، دو اسکناس 1000 تومانی را می‌توانید به راحتی با هم تعویض کنید و یا یک اسکناس 1000 تومانی را با دو اسکناس 500 تومانی تعویض کنید. با درک این مفهوم، درک Non-fungible token ساده است. برای درک بهتر Non-fungible token به این مثال توجه کنید: فرض کنید یک بلیت هواپیما دارید. آیا می‌توانید این بلیت را با یک بلیت دیگر تعویض کنید؟ خیر، چون هر بلیت کاملا منحصر به فرد است. با این که تمام بلیت‌ها، بلیت هواپیما هستند، ولی کاملا با هم متفاوت هستند. یکی می‌تواند شما را از ایران به ترکیه ببرد، یکی دیگر به کیش. از طرفی، بلیت را نمی‌توان تقسیم کرد. برای مثال، نصف یک بلیت هواپیما را نمی‌توان با نصف ارزش خود بلیت تعویض کرد، زیرا نصف بلیت ارزشی ندارد. NFT یک توکن منحصربه فرد (unique) بوده و با هیچ چیز دیگری قابل تعویض نیست مثلا در جهان تنها یک تابلوی نقاشی مونالیزا وجود دارد که داوینچی آن را خلق کرده است. از نمونه‌های NFT می‌توان به فروش یک کلاژ متشکل از 5000 تصویر دیجیتالی اشاره کرد که توسط حراج کریستی در 21 مارس سال 2021 در معرض فروش گذاشته شده بود. مارک وینکلمن، معروف به بیپل (Beeple) این اثر را خلق کرده بود، سپس یک NFT از آن ایجاد کرد و آن را برای فروش گذاشت. قیمت پیشنهادی از 100 دلار آغاز شد اما ادامه فرآیند حراج این اثر، آن را به رویداد تاریخی تبدیل کرد. 69 میلیون دلار آخرین قیمت پیشنهادی برای این تصویر دیجیتالی بود. اما اثر بیپل تنها توکنی نبود که در ماه‌های اخیر سروصدای زیادی به پا کرد. در ادامه جک دورسی، بنیان‌گذار توییتر، اولین توییت خود را به قیمت 2.5 میلیون دلار به فروش رساند. تبدیل چیز ناپایداری همچون یک توییت به کالایی که می‌تواند فروخته شود به دو چیز احتیاج دارد: منحصربه‌فرد ساختن آن و اثبات مالکیت آن. همین فرآیند در مورد رمزارزها نیز وجود دارد که در آن رشته‌های بیت به سکه‌های مجازی‌ای که ارزش واقعی دارند تبدیل می‌شوند. لذا با توجه به مطالبی که اشاره شد از مهم‌ترین ویژگی‌های NFTها می‌توان به موارد زیر اشاره کرد: کمبود NFTها موجب ارزشمند شدن آن‌ها می‌شود. اگرچه توسعه‌دهندگان این توکن می‌توانند هر مقداری برای این توکن ها تولید کنند، اما برای حفظ ارزش آن، توکن‌ها را محدود می‌کنند. از دیگر ویژگی‌های این توکن‌ها غیرقابل تقسیم بودن آن‌ها است. توکن‌های NFT در واحدهای کوچک‌تر قابل‌تقسیم نیستند. شاید مهم‌ترین ویژگی این توکن‌ها منحصربه‌فرد بودن آن‌ها باشد. زیرا NFTها از یک تب اطلاعات دائمی بهره می‌برند که منحصربه‌فرد بودن این توکن ها را ثبت می‌کند. آنچه که مشخص است این است که NFT ها هنوز در ایران چندان فراگیر نشده‌اند. با این‌حال چند روز پیش هیچکس، هنرمند ایرانی، کاور آلبوم جنگل آسفالت که در سال 1385 منتشر شد را به‌صورت یک NFT در پلتفرم foundation قرار داد و در یک مزایده آن را به قیمت 190 اتر (حدود 400 هزار دلار) فروخت (جنگل آسفالت نخستین آلبوم‌ موسیقی رپ فارسی است که توسط سروش لشگری با نام هنری هیچکس سروده شده است). NFT بخش جدیدی از بازار رمز ارزهاست که به ما اجازه می‌دهد دارایی‌هایی با ارزش منحصربه فرد تولید کنیم. در این مقاله با مفهوم توکن غیرقابل تعویض و بخشی از ویژگی‌ها و کاربردهایی که این توکن در بازار ارزهای دیجیتال دارد آشنا شدیم. این حوزه عمر بسیار کوتاهی دارد و هنوز جای زیادی برای رشد دارد. در مطالب آینده سعی خواهیم کرد تا به ویژگی‌های بیش‌تر NFTها، ساز و کار، کاربردهای مختلف و نحوه‌ی ساخت آن‌ها بپردازیم.
حوادث,"مدیر کل روابط عمومی استان خراسان رضوی گفت: علت مرگ معلم نیشابوری توسط پزشکی قانونی در دست بررسی است و روز دوشنبه و نهایت تا سه شنبه همین هفته اعلام خواهد شد.   ""مهدی مجیدی‌فر"" مدیرکل روابط عمومی آموزش و پرورش استان خراسان رضوی درباره فوت معلم نیشابوری اظهار داشت: این معلم یکی از همکاران ما در منطقه شرق ولایت در توابع نیشابور استان خراسان شمالی بوده است. اتفاق رخ داده در خصوص مرگ وی توسط نیروی انتظامی و پزشکی قانونی در حال بررسی است.   وی درباره نتایج پزشکی قانونی بیان کرد: قرار شده تا روز دوشنبه و نهایت سه شنبه همین هفته، پزشکی قانونی جواب آزمایشات و نتایج مربوط به درگذشت این معلم را عنوان کند تا علت دقیق مرگ وی مشخص شود.   مجیدی فر در پاسخ به این سوال که آیا خودکشی این معلم محتمل است؟ گفت: از آنجا که هنوز هیچ چیزی قطعی نشده ما هم نمی‌دانیم دلیل مرگ وی چه بوده است. بر همین اساس علت مرگ این معلم در دست بررسی است و چون هنوز بررسی‌ها دقیقا صورت نگرفته، نمی‌توان گفت علت فوت خودکشی بوده است.   مدیر کل روابط عمومی استان خراسان رضوی در پایان گفت: این شخص ۲۷ ساله و معلم مقطع متوسطه اول بوده و مرگ وی  در روز چهارشنبه هفته گذشته رخ داده است."
فناوری,"گوگل قصد دارد در به روزرسانی نرم‌افزار ""گوگل‌ مپ""، امکان اطلاع از برنامه حرکت قطارها و اتوبوس‌ها را برای مردم هند فراهم کند. به گزارش ایسنا و به نقل از تک‌کرانچ، شرکت اپل قصد دارد نرم‌افزار ""گوگل مپ""(Google Maps) را برای کاربران هندی خود ارتقا دهد. در حال حاضر، میلیون‌ها نفر در هندوستان، برای مسیریابی از گوگل مپ استفاده می‌کنند. اکنون گوگل تصمیم گرفته تا قابلیت‌های نرم‌افزار خود را برای این افراد افزایش دهد. به گفته این شرکت، از این پس کاربران هندی می‌توانند با کمک گوگل‌مپ، موقعیت قطارها و برنامه سفر اتوبوس‌ها را در ۱۰ شهر بزرگ هندوستان بررسی کنند تا استفاده از وسایل حمل و نقل عمومی برای آنها ساده‌تر باشد. گوگل اعلام کرده که برای ارائه برنامه سفر و موقعیت قطارها و اتوبوس‌ها، با استارتاپ ""سیگموند لبز""(Sigmoid Labs) همکاری می‌کند. این استارتاپ نیز اپلیکیشنی موسوم به ""قطار من کجاست"" (Where is My Train) دارد که عملکرد آن، مشابه عملکرد گوگل مپ است. روزانه حدود هشت میلیون نفر از مردم هند برای رسیدن به محل کار خود، از قطارها استفاده می‌کنند. با به روزرسانی گوگل مپ، کاربران هندی از این پس می‌توانند همه قطارهای مناسب سفر خود را پیدا کنند و برنامه حرکت آنها را داشته باشند. گوگل برای ارائه برنامه حرکت اتوبوس‌ها، برای نخستین بار قصد دارد ترکیبی از داده‌های مربوط به ترافیک و برنامه حرکت اتوبوس‌ها را ارائه دهد تا کاربران بتوانند میزان تأخیر را محاسبه کنند و در زمان دقیق به محل کار خود برسند. این قابلیت گوگل مپ، برای مردم دهلی، بنگلور، بمبئی، حیدرآباد، پونه، لکهنو، چنای، میسور، کویمباتور و سورات در دسترس خواهد بود. گوگل در ماه‌های اخیر، قابلیت‌های گوناگونی به گوگل‌مپ هند اضافه کرده بود که برخی از آنها در حال حاضر در دسترس هستند. از این قابلیت‌ها می‌توان به گزارش وضعیت ترافیک و تصادفات و اخیراً برنامه سفر با موتور سیکلت‌های سه چرخه موسوم به ""اتوریکشا""(Auto rickshaw) اشاره کرد. این به روزرسانی جدید، به کاربران امکان می‌دهد موقعیت کنونی خود را به دوستان و اعضای خانواده نیز اطلاع دهند."
فرهنگی/هنری,"«برد پیت» بازیگر سرشناس هالیوودی این هفته به شوی کمدی و جدید تلویزیونی «جیم جفری» رفت و با ظاهر شدن در نقش یک کارشناس آب وهوا به انتقاد از تصمیم اخیر «دونالد ترامپ» مبنی بر خروج از معاهده d آب و هوایی پاریس پرداخت. به گزارش ایسنا به نقل از تلگراف، «پیت» گفت: پس از خروج امریکا از این تعهد بین‌المللی هیچ آینده‌ای برای آمریکا متصور نیست چرا که آب و هوای داغ و سوزان سراسر آمریکا را فرا خواهد گرفت. پیش از این «لئوناردو دی‌کاپریو» نیز تصمیم «ترامپ» مبنی بر خروج امریکا از معاهده آب‌ وهوایی پاریس را یک تهدید برای آینده زمین دانسته و عنوان کرده بود: ""امروز قابلیت زندگی در سیاره‌ی ما در آینده با تصمیم بی‌توجهانه رئیس جمهور «دونالد ترامپ» تهدید شد. آینده ما در این سیاره امروز پیش از هر زمان دیگری در خطر است."" در ماه دسامبر سال ۲۰۱۵، ۱۹۵ کشور در پایان نشستی در پاریس، کنوانسیون سازمان ملل در مورد مقابله با تغییرات اقلیمی - موسوم به پیمان پاریس - را با هدف تلاش در راستای کاهش میزان آلودگی ناشی از گازهای گلخانه‌ای امضا کردند. براساس این پیمان، میزان تولید گازهای کربنی باید در حدی باشد که تا گرمایش زمین تا سال ۲۰۵۰ از دو درجه بیشتر نشود. «برد پیت» اخیرا در فیلم «متفقین» با موضوع جنگ جهانی دوم به کارگردانی «رابرت زمه‌کیس» و در کنار «ماریون کوتیلار» و همچنین فیلم کمدی «ماشین جنگی» به کارگردانی «دیوید میچود» بازی کرده است."
ورزشی,سرمربی ذوب آهن اصفهان گفت:‌ به دنبال کسب بهترین نتیجه برای ذوب آهن در لیگ برتر ایران بودیم و مسابقات را با نتایج خوبی به پایان بردیم. به گزارش به نقل از  ایلنا، علیرضا منصوریان سرمربی تیم ذوب آهن پس از صعود به عنوان تیم نخست از گروه اول لیگ قهرمانان آسیا به مرحله یک هشتم نهایی این رقابت ها گفت: بازی خوبی را شاهد بودیم. با هدف سرگروهی و پیروزی در این بازی حاضر شدیم و حتی میتوانستیم النصر را شکست بدهیم و موقعیت های زیادی را از دست دادیم. النصر هم موقعیت هایی روی دروازه ما داشت که با درخشش محمد باقرصادقی به گل تبدیل نشد و امروز او مثل رشید مظاهری در دیدارهای گذشته درخشید و بهترین بازیکن میدان شد. وی با بیان اینکه ارزوی ما سربلندی ایران است تصریح کرد: به دنبال کسب بهترین نتیجه برای ذوب آهن در لیگ برتر ایران بودیم و مسابقات را با نتایج خوبی به پایان بردیم. همچنین تمرکز ما روی مسابقات آسیایی هم بود و خدا را شکر مسابقات لیگ برتر ایران و لیگ قهرمانان آسیا را به خوبی پشت سر گذاشتیم. منصوریان با بیان اینکه ما دوست داریم در خانه بازی کنیم که حمایت هواداران ذوب آهن را هم داشته باشیم عنوان کرد: احتمالا با تیم الاتحاد عربستان در این ورزشگاه دوباره مسابقه خواهیم داد. و از ایرانی های مقیم قطر و امارات و رسانه ها می خواهیم ما را تنها نگذارند و در مسابقات ۱۴ و ۲۱ مرداد حمایت مان کنند. سرمربی ذوب آهن ضمن تشکر از از ایرانیان حاضر در قطر که ذوب آهن را در مقابل النصر حمایت کردند گفت: این موفقیت را به مردم ایران، هواداران عزیز، پرسنل شرکت سهامی ذوب آهن ورسانه ها که نقش پررنگی در این موفقیت داشتند تقدیم می کنیم.
فناوری,در شهرهای بزرگ جهان مساله‌ای که روزانه افراد مختلفی با آن مواجه می‌شوند، شلوغی خیابان‌ها و سختی تردد و افزایش جمعیت افراد و وسایل نقلیه است؛ اما در استرالیا محققان با راه‌اندازی یک سیستم مدیریت ترافیک گامی مهم درصدد رفع این مشکلات برداشته‌اند.
سیاسی,استاندار سیستان و بلوچستان با بیان اینکه رسانه‌های معاند حوادث سراوان را طوری نشان دادند که انگار ‌قتل عام ‌اتفاق افتاده است‌، گفت: در کمال تاسف در حادثه سراوان سه نفر کشته شدند که دو نفر از آنها در پاکستان و یک نفر در ایران بود. به گزارش تسنیم، احمدعلی موهبتی ‌در نشست با سران طوایف سیستان و بلوچستان با بیان اینکه ‌دشمنان درصدد به خطر انداختن امنیت سیستان و بلوچستان هستند و برای این هدف شوم ‌دست به هر کاری می‌زنند، اظهار داشت: ‌دشمنان نظام از این روند به شدت عصبانی هستند و طرح و برنامه‌های مختلفی را برای توقف و جلوگیری از توسعه استان بکار می‌گیرند. وی با اشاره اینکه در حوادث اخیر سراوان عده‌ای ‌تحت تاثیر اخبار جعلی رسانه‌های معاند قرار گرفتند، افزود: ‌اکنون در فضایی هستیم که عقلانیت حاکم نیست بلکه احساسات و هیجان غلبه دارد، باید جوانان خود را مراقبت کنیم که احساساتی وارد بازی دشمن نشوند. استاندار سیستان و بلوچستان افزود: اگر خدای نکرده اتفاق ناخوشایندی بیفتد، خشک و تر، شیعه و سنی، اصولگرا و اصلاح طلب و مردم و مسئولان باهم می‌سوزند، دشمن در حال آتش اندازی است و ما نباید بی‌تفاوت باشیم باید هوشیار باشیم و مردم قوم خود را هوشیار کنیم. موهبتی با بیان اینکه حتما از مظلوم دفاع می‌کنیم و اگر مظلومی توسط ماموری کشته شود حتما دادسرای نظام برخورد می‌کند و از طرفی در مقابل اغتشاشگران هم کوتاه نمی آییم، تاکید کرد: امید داریم که پیام و مطالب این نشست به خوبی منتقل شود چرا که نقش آفرینی مردم این استان که از بدو پیروزی انقلاب در تمام صحنه‌ها حضوری فعال و چشمگیر داشتند از یاد رفتنی نیست. وی با بیان اینکه کسانی که آن سوی مرزها نشسته اند و از کشته شدن مردم سخن می‌گویند چرا در حوادث تروریستی تاسوکی، دارزین و بمب گذاری در مساجد مختلف سکوت کرده بودند؟، ادامه داد: ‌در کجای دنیا به مقرهای نظامی و دولتی و حکومتی حمله می‌شود و حاکمیت اجازه می‌دهد تیری شلیک نشود؟ حمله به فرمانداری و بخشداری سراوان در هر جای دنیا رخ داده بود بسیاری از انسان‌ها کشته می‌شدند اما اینجا این اتفاق نیفتاد. استاندار سیستان و بلوچستان با بیان اینکه اگر کسی خطایی بکند قطعا با آن برخورد می‌شود، افزود: در کمال تاسف در حادثه مرزی سراوان سه نفر کشته شدند که دو نفر از آنها در پاکستان و یک نفر در ایران بود اما رسانه‌های بیگانه به گونه‌ای این موضوع را نشان دادند که انگار یک قتل عام در سراوان اتفاق افتاده است. استاندار سیستان و بلوچستان در بخش دیگری ا‌ز سخنان خود با بیان اینکه اجرای طرح رزاق منافع مافیا را به خطر انداخته است، افزود: بسیاری از سوخت کش‌ها فقط راننده هستند و یک نفر با دارا بودن چندین خودرو منافع بسیاری کسب می‌کند و اجازه درآمدزایی به مرزنشینان نمی‌دهد ما با این مافیا در حال مقابله هستیم. موهبتی ادامه داد: به دنبال اجرای طرح رزاق 56 درصد تصادفات خودرویی فوتی کاهش پیدا کرده زیرا تعقیب و گریز صورت نمی‌گیرد و جاده‌ها برای آنان امن‌تر شده است.
فرهنگی/هنری,سیدنی پوآتیه نخستین بازیگر مرد سیاهپوستی که برنده جایزه اسکار شد، در سن 94 سالگی دارفانی را وداع گفت. به گزارش دنیای تصویر، او اولین ستاره سیاهپوست سینما و نخستین بازیگر سیاهپوست مردی بود که در تاریخ آکادمی علوم و هنر سینمایی نام خودش را ثبت کرد و جایزه اسکار را برای «زنبق‌های مزرعه»گرفت.   بسیاری از معروف‌ترین فیلم‌های او تنش‌های نژادی را بررسی می‌کنند، زیرا آمریکایی‌ها با تغییرات اجتماعی ناشی از جنبش حقوق مدنی در آن سال ها دست و پنجه نرم می‌کردند. تنها در سال 1967، او به عنوان یک کارآگاه اهل فیلادلفیا که با تعصبات در شهر کوچک می سی سی پی در «در گرمای شب» مبارزه می کرد و در «حدس بزنید چه کسی به شام می آید» ظاهر شد. که در فیلم دومی می تواند نظر والدین شکاک نامزد سفیدپوستش را جلب کند. در همان دوران او به عنوان تنها بازیگر سیاه پوست هالیوود، تحت نظارت شدید قرار گرفت. او اغلب به عنوان نماد نجیب نژادش مورد تحسین قرار می گرفت و انتقاد برخی از سیاهپوستان را تحمل می کرد که می گفتند او با گرفتن نقش های عاری از خشونت به آنها خیانت کرده است. آکادمی علوم و هنرهای سینمایی اسکار نیز در سال ۲۰۰۲ از «پوآتیه» به سبب بازی‌های فوق‌العاده و حضور منحصر به فردش در عرصه سینما با اعطای جایزه اسکار افتخاری تقدیر به عمل آورد. این بازیگر آمریکایی که پنج بار نامزدی جایزه بفتا و هفت بار نیز نامزدی جایزه گلدن گلوب  (یک بار برنده) را در کارنامه سینمایی دارد، در سال ۱۹۸۲ جایزه دستاورد سینمایی «سسیل بی. دمیل» را از جوایز انجمن مطبوعات خارجی هالیوود (گلدن گلوب) دریافت کرد و علاوه بر بازیگری سینما و تلویزیون در عرصه کارگردانی نیز ۹ فیلم بلند سینمایی ساخته است.
حوادث,سخنگوی سازمان آتش‌نشانی شهرداری تهران از مهار آتش در یکی از شعب اداره برق در خیابان ستارخان خبر داد. جلال ملکی، سخنگوی سازمان آتش‌نشانی شهرداری تهران در گفتگو با ایلنا درباره جزییات این حادثه گفت: در ساعت 11:46 ظهر امروز یک مورد آتش‌سوزی در ادارات مربوط به اراده برق واقع در خیابان ستارخان به سامانه 125 سازمان آتش‌نشانی شهرداری تهران اطلاع داده می‌شود. وی با بیان اینکه بلافاصله دو ایستگاه آتش‌نشانی به همراه تجهیزات مورد نیاز به محل حادثه اعزام شد، ادامه داد: در محوطه باز این اداره برق یکی از دستگاه‌های بزرگ تولید برق بوده که در قسمت خنک کننده این دستگاه آتش‌سوزی اتفاق افتاده بود. سخنگوی سازمان آتش‌نشانی شهرداری تهران خاطرنشان کرد: قبل از رسیدن آتش‌نشانان پرسنل خود اداره برق بعد از قطع کامل برق مشغول خاموش کردن بودند و زمانی که آتش‌نشانان به محل حادثه رسیدند عملیات را به سرعت آغاز کردند و آتش به سرعت خاموش شد.
سلامت,کارشناسان سلامت در انگلیس که موارد ابتلای خانگی به کووید۱۹ در این کشور را بررسی می کنند، هشدار می‌دهند: افرادی که هر دو دُز واکسن کووید خود را نیز دریافت کرده اند در صورت عدم رعایت نکات بهداشتی و پیشگیرانه به این بیماری مبتلا شده و باعث انتقال آن به سایر اعضای واکسینه شده یا نشده خانواده در منزل می‌شوند.
فناوری,مهندسان دانشگاه MIT پهپادی ساختند که می‌تواند پنج روز بدون توقف پرواز کند. به گزارش ایسنا و به نقل از پایگاه یونیورسیتی هرالد، مهندسان دانشگاه MIT یک بار دیگر استعداد خود را در ابداع و خلاقیت و توانایی اختراع و همچنین احساس مسئولیت در مقابل مسایل جامعه جهانی، به رخ همگان کشیدند. پهپاد جدید به منظور استفاده در حوادث غیرمترقبه و فاجعه‌آمیز طراحی شده است و می‌تواند پنج شبانه روز بدون توقف به پروازش ادامه دهد. این پهپاد بیش از هفت متر وسعت و 68 کیلوگرم وزن دارد و می‌تواند تا ارتفاع 4570 متری اوج بگیرد و همچنین تا 9 کیلوگرم تجهیزات را همراه با خود حمل نماید. این پهپاد از یک موتور گازوییلی با قدرت پنج اسب بخار بهره می‌برد. گروه تحقیقاتی در پاسخ به اینکه به چه دلیل به جای منبع تغذیه انرژی خورشیدی از موتور دیزلی از استفاده کرده‌اند گفتند، از این گونه پهپادها در زمستان نمی‌توان استفاده کرد و همچنین در مکان‌هایی که از خط استوا (که طول مدت روز کمتر از شب و نور خورشید ضعیف است) دور است دچار مشکل خواهد شد. ضمن اینکه پهپاد برای تغذیه از انرژی خورشیدی نیاز به تعبیه باتری‌های زیادی دارد و موجب سنگینی و اختلال در عملکرد آن خواهد شد. شایان ذکر است این پهپاد به سفارش و حمایت نیروی هوایی آمریکا ساخته شده است. به گفته گروه تحقیقاتی، نیروی هوایی آمریکا از آنان خواسته بود تا پهپادی با توانایی پرواز طولانی مدت و تغذیه از انرژی خورشید بسازند ولی همانطور که گفته شد استفاده از انرژی خورشیدی با اهداف این پروژه سازگاری نداشت و موجب شد تا از موتور دیزلی استفاده شود. این پهپاد عملیات‌های نجات را تسهیل می‌کند و توانایی به کارگیری در حوادث غیرمترقبه نظیر آتش‌سوزی و سیل و همچنین زیر نظر داشتن طبیعت و جنگل‌ها را دارد.
فناوری,با توجه به پیشرفت های فناوری که جهان را به سرعت تغییر می دهد، گاهی اوقات طی یک بازه زمانی کوتاه به واقعیت تبدیل می شوند. اما تغییرات علمی پیش بینی شده همواره هم محقق نمی شوند. با نگاهی به گذشته، نظرسنجی ها نمایی از انتظار عموم مردم درباره شرایط آینده علم را به ما نشان می دهند که گاهی اوقات نتایج چندان مطابق با پیش بینی و انتظارات عموم مردم نبوده است. گالوپ اولین بخش از نظرسنجی خود درباره آینده نگری به سبک شهروندان آمریکایی را با پرسشی درباره چشم انداز آنها از فرود بر کره ماه آغاز کرد... به رغم قدرت شوکه کننده فناوری های جدید جنگی مانند بمب هسته ای، عموم مردم همچنان درباره ایده سفر فضایی تردید داشتند. اما فقط شش سال بعد، درصد افرادی که معتقد بودند انسان طی 50 سال آینده روی کره ماه فرود خواهد آمد بیش از دو برابر شده و به 38 درصد رسید. در سال 1959، پس از پرتاب نخستین ، بیش از نیمی از جمعیت آمریکا (52 درصد) انتظار داشتند که انسان تنها طی بیست سال آینده روی کره ماه فرود بیاید و این میزان در سال 1965 به 59 درصد رسید. مسابقه فضایی بین آمریکا و اتحاد جماهیر شوروی که با پرتاب فضاپیمای اسپوتنیک توسط روس ها تحریک شده بود، توجه شهروندان آمریکا را بر تلاش های دولت در این حوزه معطوف کرده و تصورات عموم مردم را با پیشرفت های علمی همسو کرده بود. با این وجود، همچنان بخش قابل توجهی از مردم آمریکا ایده را حتی چند سال پیش از این که این اتفاق رخ دهد، باورکردنی نمی دانستند. در مقابل، عموم مردم آمریکا بیش از حد تمایل داشتند تا باور کنند که در آینده نزدیک درمانی ریشه‌کن کننده برای سرطان معرفی خواهد شد. اما افرادی که در انتظار معرفی چنین درمانی تا پایان قرن بیستم بودند، ناامید شدند، اگرچه در زمینه درمان سرطان و امید به زندگی حاصل شده است. تا سال 1959، برابر با 81 درصد عموم مردم انتظار داشتند که این اتفاق طی 20 سال آینده رخ دهد. در نظرسنجی سال 1965 این میزان افت کرده و به 77 درصد رسید. در سال 1992، برابر با 80 درصد شهروندان آمریکایی انتظار داشتند که در قرن 21 میلادی درمانی ریشه‌کن کننده برای سرطان معرفی شود. در سال 1997، برابر با 72 درصد شهروندان آمریکایی انتظار داشتند این اتفاق در قرن بعد رخ دهد. در سال 1998، برابر با 64 درصد مردم انتظار داشتند که طی 10 سال آینده درمانی ریشه‌کن کننده برای سرطان معرفی شود و 80 درصد بر این باور بودند که طی 50 سال آینده این اتفاق رخ می دهد. در سال 1999، برابر با 79 درصد شرکت کنندگان در نظرسنجی انتظار داشتند درمان ریشه‌کن کننده سرطان طی 50 سال آینده معرفی شود. در سال 2005، برابر با 48 درصد مردم انتظار داشتند این اتفاق در 20 سال آینده رخ دهد. در سال های 2010 و 2013 نیز به ترتیب 71 درصد و 69 درصد شرکت کنندگان در نظرسنجی گالوپ پیش بینی کردند که طی 40 سال آینده درمانی ریشه‌کن کننده برای سرطان معرفی شود. به رغم عدم موفقیت در این زمینه تا به امروز، بیشتر شهروندان آمریکایی همچنان دیدگاه مثبتی نسبت به کشف درمانی ریشه‌کن کننده برای سرطان دارند. با این وجود، مواردی نیز وجود دارند که موجب بدبینی شهروندان آمریکایی در زمینه پیشرفت های پزشکی شده است. پس از گذشت این بازه زمانی، فقط 23 درصد افراد حاضر در نظرسنجی سال 1989 گالوپ انتظار داشتند که درمانی ریشه‌کن کننده برای سرماخوردگی تا سال 2000 معرفی شود. در نظرسنجی سال 1998 که توسط ان‌بی‌سی/وال استریت ژورنال انجام شد، کمتر از نیمی از شرکت کنندگان (45 درصد) اعلام کردند که درمانی ریشه‌کن کننده برای سرماخوردگی در قرن جدید معرفی خواهد شد. خارج از حوزه پزشکی، پیش بینی های شهروندان آمریکایی برای آینده بیشتر با نوآوری ها هم راستا بوده است. از جمله اینترنت (79 درصد)، کتاب های چاپی (68 درصد)، و تلفن ها (57 درصد). نظرسنجی اتحادیه ملی مصرف کنندگان آمریکا در همان سال نشان داد که 63 درصد افراد معتقدند که کامپیوترها و تلفن ها تا سال 2020 بی سیم خواهند بود، اما 37 درصد تردید داشتند. همچنین، سهم قابل توجهی از شهروندان آمریکایی تبدیل شدن ایده هایی عجیب به واقعیت طی چند دهه آینده را پیش بینی کرده اند. نظرسنجی در سال 2014 نشان داد که 41 درصد شرکت کنندگان بر این باورند که احتمالا یا قطعا طی 50 سال آینده روشی برای تله‌پورت یا اشیا کشف خواهد شد. در همان سال، 60 درصد افراد فکر می کردند که استحکامات مقاوم در برابر بمب هسته ای طی 10 سال آینده معرفی خواهند شد. در سال 1965، 48 درصد افراد فکر می کردند که طی بیست سال آینده درمانی ریشه‌کن کننده برای سرماخوردگی کشف خواهد شد. در نظرسنجی سال 1980 گالوپ، 58 درصد افراد انتظار داشتند که خودرهای خصوصی طی 15 سال آینده بیشتر الکتریکی باشند. در سال 1996، برابر با 58 درصد شرکت کنندگان محقق شدن کنترل وزن با دستکاری در ژن چربی طی 10 سال آینده را پیش بینی کردند. در سال 1996، برابر با 80 درصد شرکت کنندگان معرفی قرص ضد بارداری مردانه طی 10 سال آینده را پیش بینی کردند. ----------------------------------------------------------------------
سلامت,معاون بهداشت وزارت بهداشت با بیان اینکه بیماری آنفلوانزا در حال حاضر روند نزولی در کشور دارد، افزود: تا ۲ هفته آینده شاهد فروکش شدن این بیماری در کشور خواهیم بود.
سلامت,"مشکلات بسیار شایع هستند و می توانند در هر سنی رخ داده و در بسیاری از فعالیت های انسان تداخل ایجاد کنند. گزینه های طبیعی و سالمی وجود دارند که می توانند به تقویت رباط ها و تاندون ها در زانوها کمک کنند که امکان بهره‌مندی از کیفیت زندگی بهتر را برای افراد فراهم می کند. به گزارش گروه سلامت به نقل از "" ""، زانو یکی از مهم ترین مفاصل بدن انسان است. زمانی که زانو از شرایط خوبی برخوردار باشد، نرم و روان حرکت کرده و امکان پیاده‌روی و دویدن بدون هیچ مشکلی را فراهم می کند. اما افراد بسیاری هم به واسطه فرسودگی غضروف زانو یا مشکلات دیگر مانند آسیب دیدگی تاندون ها و رباط ها درد زیادی را در زانوی خود تجربه می کنند. پیش از هر چیزی، اندکی با عملکرد تاندون ها و رباط ها آشنا می شویم. تاندون ها بافتی فیبری هستند و مسئولیت اتصال عضلات به استخوان ها را بر عهده دارند. از سوی دیگر، رباط ها نیز بافتی فیبری هستند اما آنها استخوان های مختلف را به یکدیگر متصل کرده و در جای خود ثابت نگه می دارند. زمانی که درد تنها در یک زانو احساس می شود، شایع‌ترین دلایل این درد معمولا مشکلات منیسک، ، یا آسیب دیدگی های غضروف هستند. در این موارد، درد با یک آسیب دیدگی ورزشی یا آسیب دیدگی های خاص دیگر پیوند خورده است. زمانی که درد در هر دو زانو احساس می شود، مسائل مربوط به هم ترازی یا مشکلات کاسه زانو معمولا مسئول این شرایط هستند. بر همین اساس، اگر با درد مداوم و شدید در مفاصل زانوی خود مواجه هستید، بهترین گزینه مراجعه به پزشک برای بررسی دقیق شرایط است. باید به این نکته توجه داشته باشید که تاندون ها و رباط ها نیز به تغذیه کافی و مناسب نیاز دارند. آنها برای حفظ سلامت و قدرت خود به دریافت ویتامین و مواد معدنی ضروری نیاز دارند. توجه به این نکات مهم می تواند کیفیت زندگی شما را بهبود ببخشد. در ادامه چند گزینه خوراکی که می توانند به پیشگیری از تخریب تاندون ها و رباط ها کمک کنند و بر همین اساس، از آسیب دیدگی یا درد ناخواسته زانو پیشگیری کنند، ارائه شده اند. برخی مطالعات نشان داده اند که ژلاتین یک منبع عالی مواد مغذی برای تاندون ها و رباط ها است. ژلاتین طبیعی سالم‌ترین گزینه محسوب می شود زیرا حاوی مقدار بیشتری از پروتئین کلاژن است. افزون بر این، ژلاتین طبیعی به تقویت سلامت ناخن ها، مو و پوست نیز کمک می کند. یک رسیده آب یک پرتقال 40 گرم ژلاتین 60 گرم عسل ابتدا آب یک پرتقال را گرفته و پلانتین را پوره کنید. از یک پلانتین رسیده استفاده کنید زیرا بیشترین مواد مغذی را ارائه می کند. سپس عسل را به پلانتین اضافه کنید و ترکیب کنید. ژلاتین را در آب حل کرده و سپس آن را روی حرارت قرار دهید تا غلظت آن افزایش یابد. روی یک شعله دیگر نیز آب پرتقال را حرارت دهید و سپس ژلاتین را کم کم به آن اضافه کنید تا از توده توده شدن آن جلوگیری شود. یک قالب مناسب انتخاب کرده و ترکیب ژلاتین پرتقالی را در آن ریخته و در یخچال قرار دهید. 15 تا 20 دقیقه صبر کنید تا این ترکیب خود را بگیرد. سپس ژلاتین را از قالب خارج کرده و در یک بشقاب بگذارید و پوره عسل و پلانتین را روی ژله یا در کنار آن بریزید. پلانتین میوه ای شبیه به موز است که منبع خوبی برای انرژی، پروتئین ها و کربوهیدرات ها محسوب می شود و می تواند به احیای شرایط بدن شما کمک کند. در کنار مواد مغذی پرتقال، از جمله ویتامین C، ترکیبی مغذی و سالم را دریافت خواهید کرد. حداقل دو بار در هفته می توانید این خوراکی خوشمزه و مغذی را مصرف کنید. این اسموتی سرشار از منیزیم، سیلیکون، ویتامین C و است. آناناس منبع خوبی برای بروملین است که ماده ای مفید برای مبارزه با التهاب محسوب می شود که افراد مبتلا به مشکلات زانو آن تجربه می کنند. شما می توانید این اسموتی را برای به حداکثر رساندن اثر آن هر روز مصرف کنید. 150 گرم جو دوسر فوری 250 میلی لیتر آب آب آناناس آب پرتقال 40 گرم عسل 7 گرم پودر دارچین 40 گرم بادام خرد شده ابتدا آب را به جوش آورید و سپس جو دوسر فوری را به آن اضافه کنید. این ترکیب را خوب به هم زده و اجازه دهید جو بپزد. سپس، آب آناناس طبیعی، آب پرتقال، عسل، دارچین، بادام خرد شده و جو دوسر پخته را در یک دستگاه مخلوط کن بریزید. تا زمانی که ترکیبی با بافت نرم و یکدست شکل بگیرد به هم زدن ادامه دهید. برای روزهای گرم سال، شما می توانید چند تکه یخ نیز به این اسموتی اضافه کنید تا با مواد دیگر ترکیب شود. به عنوان یک درمان موثر برای نقرس، نوعی شایع از آرتریت، شناخته می شود و به لطف محتوای معدنی خود می تواند به بدن در بازسازی غضروف کمک کند. در ترکیب با خواص لیمو، این نوشیدنی یک گزینه خوب برای تقویت رباط ها و تاندون های زانو و به طور کلی در بدن شما است. 80 گرم گزنه آب یک لیمو یک لیتر آب ابتدا آب را به جوش آورید. سپس، 80 گرم گزنه را به آن اضافه کنید. گزنه می تواند تازه یا خشک باشد. اجازه دهید این ترکیب برای مدتی به جوشیدن ادامه داده و سپس آن را از روی حرارت برداشته و اجازه دهید برای 15 دقیقه خنک شود. سپس، این دمنوش را از یک صافی عبور دهید و در یک بطری شیشه ای بریزید. درب بطری را بسته و اجازه دهید برای یک ساعت دیگر به همان حالت باقی بماند. سپس، شما می توانید این نوشیدنی را در دمای اتاق مصرف کنید. برای بهبود عطر و طعم می توانید مقداری آبلیمو و دو قاشق غذاخوری عسل به این نوشیدنی اضافه کنید. عطر و طعم این دمنوش ممکن است قوی باشد اما عسل به عنوان یک شیرین کننده طبیعی می تواند به متعادل کردن آن کمک کند. دمنوش گزنه و لیمو را می توانید سه بار در هفته مصرف کنید. --------------------------------"
سلامت,کبد در بدن انسان یکی از پیچیده‌ترین وظایف را بر عهده دارد. مصرف برخی مواد غذایی، دارو یا حمله ویروسی یا میکروبی، باعث تولید مواد سمی در خون می‌شود که مخلوط شدن آن‌ها با خون می‌تواند در بدن مسمومیت ایجاد کند. کبد وظیفه پاکسازی خون و سالم نگه داشتن سایر اندام‌ها را دارد. کبد در بدن انسان یکی از پیچیده‌ترین وظایف را بر عهده دارد. مصرف برخی مواد غذایی، دارو یا حمله ویروسی یا میکروبی، باعث تولید مواد سمی در خون می‌شود که مخلوط شدن آن‌ها با خون می‌تواند در بدن مسمومیت ایجاد کند. کبد وظیفه پاکسازی خون و سالم نگه داشتن سایر اندام‌ها را دارد. کارکرد خوب کبد می‌تواند تقریبا همه مشکلات بدن از مشکل پوست گرفته تا مشکل معده را برطرف کند. سوالی که پیش می‌آید این است که آیا کشمش در سم زدایی کبد نقش دارد؟ پاسخ مثبت است، البته انگور،سیر،لیمو ترش و چغندر قرمز نیز سم موجود در کبد را از بین می‌برد . کشمش‌های طبیعی تاثیرات شگفت انگیزی در سم زدایی بدن دارد و باعث تقویت سیستم گوارشی بدن نیز می‌شود. اما نکاتی که در این باره باید در نظر بگیرید: مصرف کشمش که به رنگ قهوه‌ای تیره است برای حل مشکلات مربوط به کبد عالی است . کشمش سیاه نیز برای سم زدایی کبد مناسب است. رنگ قهوه‌ای روشن و درخشان کشمش به آن معنی نیست که مفید است . در واقع، شفافیت آن‌ها به علت عمل دی اکسید سولفور روی آن‌هاست. همچنین این کشمش به روش درست خشک نمی‌شود. یکی از بهترین روش‌ها برای پاک کردن مواد سمی از کبد مصرف کشمش است. نیم فنجان کشمش را در آب به مدت ۱۵ دقیقه خیس کنید. پس از آن، با آب بشویید. پس از شستن کشمش، آن را با آب ولرم به مدت چند ساعت در فنجان در بسته بگذارید تا بماند و خنک شود. بعد آب آن را بخورید و کشمش را بجوید .سپس برای یک یا دو ساعت روی تخت دراز بکشید و یک کیسه آب گرم را در سمت راست شکم قرار دهید. هفته‌ای یک بار به مدت یک ماه. یعنی انجام دادن این مراحل سالی دوبار می‌تواند نتایج مثبت داشته باشد و کبد و تمام بدنتان را در وضعیت خوبی نگه دارد. به برخی علایم مثل عرق کردن مفرط ،ظاهر شدن لکه های سیاه روی صورت و سایر نقاط بدن، خارش، بالا رفتن وزن به طور ناگهانی یا کم شدن اشتها و … توجه کنید.در صورت مشاهده این علایم را شروع کنید. منبع: مجله دوستان
ورزشی,یک سایت ایتالیایی مدعی شد که فوق ستاره پرتغالی یوونتوس در آستانه محرومیت یک جلسه ای در لیگ قهرمانان اروپا است.   به گزارش خبرگزاری فارس، سایت کالچو میرکاتو ایتالیا خبر داد که کریستیانو رونالدو، ستاره پرتغالی یوونتوس به خاطر حرکت غیرورزشی ای که در دیدار با اتلتیکو مادرید در بازی برگشت مرحله یک هشتم نهایی لیگ قهرمانان اروپا انجام داد از سوی یوفا جریمه نقدی خواهد شد. همچنین در صورت اثبات این حرکت غیرورزشی به سوی هواداران اتلتیکو مادرید محرومیت یک جلسه نیز در انتظار او خواهد بود.
فناوری,دو گوشی هوشمند و محصولات جدید هوآوی در بازار ایران هستند که علی‌رغم شباهت‌های فراوان، در برخی از ویژگی‌ها تفاوت‌های قابل توجهی دارند. دو محصول جدید هوآوی یعنی Huawei Y9s و Huawei Y9 Prime 2019 در سال جاری میلادی معرفی شده‌اند اما بهره‌مندی از مشخصات سخت‌افزاری و نرم‌افزاری متفاوت، باعث شده هریک طرفداران و مشتاقان خاص خود را داشته باشند و بخش متفاوتی از بازار را هدف بگیرند. گوشی Huawei Y9 Prime 2019 در ماه می سال ۲۰۱۹ میلادی و Huawei Y9s در اواخر سال گذشته در ماه نوامبر رونمایی شدند. به همین خاطر Huawei Y9 Prime چهار ماه زودتر روانه بازار شد. این دو محصول هر دو جزء میان‌رده‌های باکیفیت بازار به حساب می‌آیند. به همین جهت، بررسی دقیق‌تر، به کاربران کمک می‌کند با توجه به خواسته‌های خود، گزینه مناسب‌تر را انتخاب کنند. Huawei Y9 Prime 2019 و Huawei Y9S هر دو طراحی جذاب و مدرنی دارند که در همان نگاه اول، چشم‌ها را خیره می‌کند. Huawei Y9 Prime 2019 با ابعاد ۱۶۳.۵ در ۷۷.۳ در ۸.۹ میلی‌متر، کمی بلند‌تر و البته به مقدار جزئی، ضخیم‌تر از Huawei Y9S با مشخصات ۱۶۳.۱ در ۷۷.۲ در ۸.۸ میلی‌متر است. این محصول، با وزن ۱۹۶.۸ گرمی، از Huawei Y9S با ۲۰۶ گرم وزن، سبک‌تر است. استفاده از صفحه پشتی شیشه‌ای و فریم آلومینیومی در Huawei Y9S در مقایسه با ترکیب پلاستیکی در دیگر محصول هوآوی، باعث می‌شود این محصول، سطحی بالاتر و جذاب‌تر داشته باشد. در بخش رنگ‌بندی، شاهد تنوع بیشتری در Huawei Y9 Prime 2019‌ هستیم. این محصول در سه رنگ سبز، سیاه و آبی روانه بازار شده است. در حالی که Huawei Y9S تنها رنگ سیاه و یک رنگ ترکیبی با هاله‌ای از طیف رنگ سبز تا آبی با عنوان Breathing Crystal خواهد داشت. هر دو محصول از صفحه‌نمایش ۶.۵۹ اینچی FullView با حاشیه کم، رزولوشن ۱۰۸۰ در ۲۳۴۰ پیکسل از نوع LTPS IPS LCD و نسبت ۱۹.۵:۹ بهره می‌برند. ترکیبی که تراکم ۳۹۱ پیکسل در هر اینچ را به همراه خواهد داشت. نسبت صفحه‌نمایش به بدنه در Huawei Y9S کمی بهتر بوده و عدد ۸۴.۷ درصد برای آن ثبت شده است. Huawei Y9 Prime 2019 نسبت صفحه‌نمایش به بدنه ۸۴.۳ درصد را در اختیار دارد. در بخش مشخصات سخت‌افزاری، هر دو محصول از تراشه ۱۲ نانومتری HiSilicon Kirin 710F استفاده می‌کنند که ترکیب هشت هسته‌ای پردازنده را به همراه دارد. ترکیبی که چهار هسته پردازشی Cortex-A73 با فرکانس کاری ۲.۲ گیگاهرتز را در کنار چهار هسته پردازشی Cortex-A53 با فرکانس کاری ۱.۷ گیگاهرتز قرار داده. پردازشگر گرافیکی هر دو محصول هم از نوع Mali-G51 MP4 است. شباهت‌ها در این بخش، بسیار زیاد است اما Huawei Y9 Prime 2019 در قالب دو نسخه مجهز به چهار گیگابایت رم که یکی ۶۴ گیگابایت و دیگری ۱۲۸ گیگابایت فضای ذخیره‌سازی داخلی دارد، روانه بازار شده است. در حالی که Huawei Y9S در قالب محصولی مجهز به شش گیگابایت رم و ۱۲۸ گیگابایت فضای ذخیره‌سازی داخلی، در دسترس قرار گرفته. هر دو محصول امکان استفاده از کارت حافظه جانبی را فراهم می‌کنند، با این تفاوت که در Huawei Y9 Prime 2019 می‌توان از اسلات مجزا به این منظور استفاده کرد ولی Huawei Y9S از اسلات مشترک با سیم‌کارت دوم استفاده می‌کند. Huawei Y9 Prime 2019 با پشتیبانی از استاندارد Wi-Fi 802.11 a/b/g/n/ac در مقایسه با Huawei Y9S‌ که از استاندارد Wi-Fi 802.11 b/g/n پشتیبانی می‌کند، در سطح بالاتری قرار می‌گیرد. Huawei Y9 Prime 2019 از بلوتوث نسخه ۵.۰ پشتیبانی می‌کند و در محصول دیگر تنها شاهد پشتیبانی از نسخه ۴.۲ هستیم. هر دو محصول از درگاه USB 2 تایپ C به همراه سنسور تشخیص اثرانگشت پشتیبانی می‌کنند. باتری ۴۰۰۰ میلی آمپرساعتی هم در هر دو محصول وظیفه تامین انرژی لازم دستگاه‌ها را دارد. کاربران هر دو محصول، هنگام خرید می‌توانند از اندروید ۹.۰ به همراه رابط کاربری EMUI نسخه 9 شرکت هوآوی استفاده کنند. البته برنامه ویژه‌ای برای ارتقای هر دو محصول در بخش اندروید و رابط کاربری EMUI درنظر گرفته شده است. هنگام خرید Huawei Y9 Prime 2019 بهEMUI نسخه ۹.۰ و Huawei Y9s به EMUI 9.1 مجهز هستند. هر دو گوشی جدید هوآوی به دوربین سه‌گانه در بخش پشتی و دوربین سلفی تکی در جلو مجهز هستند. در جلوی هر دو گوشی، دوربین ۱۶ مگاپیکسلی پاپ‌آپ آماده استفاده شده. Huawei Y9 Prime 2019 با بهره‌مندی از لنزی با گشودگی دیافراگم f/2.0 می‌تواند سلفی‌های بهتری را در نور محیطی محدود، در مقایسه با Huawei Y9S با گشودگی دیافراگم f/2.2 ثبت کند. هر دو دوربین سلفی، امکان فیلم‌برداری با رزولوشن فول اچ‌دی را دارند. البته در Huawei Y9S می‌توان فیلم‌برداری با دوربین سلفی را ۶۰ فریم بر ثانیه انجام داد و در Huawei Y9 Prime 2019 30 فریم بر ثانیه امکان‌پذیر است. به این ترتیب، ویدئوهای ضبط شده سلفی با Huawei Y9S روان‌تر خواهند بود. در بخش پشتی هر دو محصول شاهد استفاده از دوربین اولترا واید با رزولوشن ۸ مگاپیکسلی و گشودگی دیافراگم f/2.4 با لنز معادل ۱۳ میلی‌متری هستیم. علاوه بر این، دوربین ۲ مگاپیکسلی با گشودگی دیافراگم f/2.4 در هر دو محصول، وظیفه ثبت اطلاعات تکمیلی از سوژه یا ایجاد افکت‌هایی نظیر بوکه را دارد. فلش LED در هر دو محصول استفاده شده است. فیلم‌برداری با رزولوشن 1080p و نرخ ۳۰ فریم بر ثانیه از شباهت‌های دیگر این دو محصول در بخش دوربین‌های پشتی است. تفاوت این دو محصول به دوربین اصلی در پشت، باز می‌گردد. جایی که در Huawei Y9 Prime 2019 دوربین ۱۶ مگاپیکسلی با گشودگی دیافراگم f/1.8 مجهز به فوکوس خودکار تشخیص فاز، استفاده شده اما در Huawei Y9S شاهد استفاده از دوربین اصلی ۴۸ مگاپیکسلی با مشخصات دیافراگم و فوکوس یادشده هستیم. به این ترتیب، Huawei Y9S می‌تواند جزئیات بیشتری را در عکس‌برداری از سوژه‌ها و صحنه‌های متفاوت، به ویژه در نور محیطی مناسب ثبت کند. تمام دوربین‌های هر دو محصول به هوش مصنوعی مجهز شده‌اند تا تشخیص سوژه و صحنه، برای اعمال بهترین تنظیمات برای عکس‌برداری، ممکن شود. کاربران با توجه به سلیقه و نیاز خود در انتخاب گوشی و همچنین تفاوت‌ها و شباهت‌های گفته‌شده، می‌توانند محصول مناسب برای خود را از بین این دو گزینه‌ی کارآمد و خوش‌قیمت انتخاب کنند.
ورزشی,مرد شماره یک جهان در نخستین بازی اش در رولان گاروس به راحتی توانست یانیک هانفمن را شکست دهد.
فناوری,به گفته منابع آگاه، اپل قصد دارد تا حداقل دو سال دیگر برای تولید و عرضه گوشی‌های هوشمند مجهز به فناوری اینترنت ۵G به بازارهای جهانی صبر کند. به گزارش ایسنا، با توجه به آنکه بسیاری از غول‌های تکنولوژی و شرکت‌های سازنده موبایل در سراسر جهان نظیر سامسونگ، ال‌جی، هواوی، لنوو، نوکیا و غیره در طول یک سال اخیر بارها از برنامه‌های خود برای ارائه و عرضه گوشی‌های هوشمند و سایر محصولات مجهز به فناوری نسل پنجم اینترنت همراه سخن گفته اند، به نظر می‌رسد شرکت آمریکایی اپل هنوز تصمیمی در این خصوص نگرفته است هرچند که چندی پیش اخبار و شایعاتی مبنی بر عرضه چنین محصولاتی از سوی اپل در فضای مجازی منتشر شد اما این شرکت هرگز به صورت رسمی در این باره اعلام برنامه نکرد. حالا منابع آگاه خاطرنشان کرده اند که اپل قصد دارد تا حداقل دو سال دیگر یعنی سال ۲۰۲۰ میلادی صبر کند و بعد از آنکه سایر سازندگان موبایل به ساخت و عرضه گوشی های هوشمند مجهز به فناوری ۵G پرداختند، به این کار اقدام کند. در گزارشی که بلومبرگ به آن پرداخته است، بسیاری از کارشناسان بر این باورند که اپل با این کار احتمالا قصد دارد درصد موفقیت سایر تولیدکنندگان موبایل در فروش و همچنین استقبال کاربران جهانی از آن را تخمین زده و در صورتی که برایش صرفه اقتصادی داشته باشد، خود نیز یک گوشی هوشمند مجهز به این فناوری را روانه بازارهای جهانی موبایل کند. یکی دیگر از این کارشناسان در شبکه اجتماعی ردیت می‌گوید: یکی دیگر از دلایل تعلل اپل در عرضه گوشی هوشمند مجهز به فناوری ۵G، عدم حصول اطمینان از توسعه خود این فناوری و پلت‌فرم‌های آن است چراکه علی رغم تلاش های بسیاری از اپراتورهای مخابراتی و شرکت‌های تلکام در جهان هنوز توسعه و برقراری نسل پنجم اینترنت همراه در هاله‌ای از ابهام به سر می‌برد و هنوز بسیاری از متخصصان نمی‌توانند از سرنوشت روشن و آینده این فناوری سخن بگویند. وی بر این باور است که اپل می‌خواهد سایر تولیدکنندگان موبایل را سپر بلای خود کند و در صورتی که احتمال شکست و عدم موفقیت در این حوزه وجود داشته باشد، خود گرفتار آن نشود. بنابراین انتظار می‌رود کاربران و علاقمندان به محصولات اپل حداقل تا سال ۲۰۲۰ میلادی نباید منتظر تجهیز گوشی های آیفون و تبلت های آیپد اپل به این فناوری باشند. البته برخی دیگر از تحلیلگران معتقدند که اپل با این تاخیر و تعلل در حقیقت خود را از عرصه رقابت با سایر غول‌های تکنولوژی نظیر سامسونگ عقب خواهد انداخت و ممکن است در صورت موفقیت این شرکت کره‌ای، اپل برای همیشه از بزرگترین رقیب آسیایی خود عقب بماند.
فناوری,مجمع عمومی عادی سالیانه صاحبان سهام شرکت، روز یکشنبه دوازدهم اردیبهشت ماه با حضور 66/7 درصد کل اعضاء، سهامداران، اعضای هیات‌مدیره شرکت تولید ژلاتین کپسول، نماینده سازمان حسابرس مستقل با رعایت پروتکل های بهداشتی کرونا، در سالن همایش مجموعه فرهنگی تلاش برگزار شد و صورت‌های مالی سال 1399 این شرکت به تصویب رسید. به گزارش روابط عمومی شرکت تولید ژلاتین کپسول ایران، بر اساس این گزارش، استماع گزارش هیأت ‌مدیره و بازرس قانونی، بررسی و تصویب صورت‌های مالی مربوط به عملکرد سال مالی منتهی به 30 اسفند 1399، اتخاذ تصمیم در خصوص تقسیم سود سال مالی 1399، انتخاب حسابرس و بازرس قانونی برای سال مالی منتهی به 1400، تعیین روزنامه کثیرالانتشار به منظور درج آگهی‌های شرکت، تعیین حق‌حضور اعضای غیرموظف هیات‌مدیره، از موارد دستور جلسه ذکر شده بود که طبق مقررات اساسنامه پس از تشکیل هیات ‌رئیسه برگزار شد. همچنین، در سال مالی منتهی به پایان اسفندماه سال 1399 با تصویب مجمع به ازای هر سهم  3545 ریال سود تقسیمی به سهامداران تعلق گرفت. از جمله دستاوردهای شرکت تولید ژلاتین کپسول ایران در سال 1399 را می توان به؛ رشد فروش شرکت نسبت به سال قبل 102 درصد، رشد سود خالص نسبت به سال قبل 208 درصد، کاهش 60 درصدی دوره وصول مطالبات و افزایش حاشیه سود خالص و ناخالص اشاره نمود. دکتر رامین رمضانی کلمر، مدیر عامل شرکت تولید ژلاتین کپسول ایران ضمن ارائه گزارش عملکرد این شرکت در سال 1399، از مدیران و کارکنان پرتلاش این شرکت که در ایام شیوع ویروس کرونا با صلابت و سخت کوشی در صحنه کسب و کار حضور داشتند و به نحو شایسته ای به تولید محصولات که نیاز جدی جامعه درمانی و عموم مردم است پرداختند، تشکر و قدردانی کرد. وی در ادامه افزود: پروژه های متعددی در بخش های توسعه ای و بهبود روند تولید داریم؛ به گونه ای که در بخش توسعه ای با راه اندازی دو خط تولید که دارای فناوری پیشرفته و جدید است، موجب تکمیل سبد محصولات شده و در اختیار مشتریان خود قرار خواهیم داد. دکتر رمضانی در خصوص تامین مواد اولیه نیز اظهار کردند علیرغم وجود تحریم های ظالمانه علیه کشور عزیزمان، شرکت تولید ژلاتین کپسول توانسته است نسبت به تامین مواد اولیه اقدام کرده و به هیچ عنوان وقفه ای در این خصوص در روند تولید محصولات نداشته است. مدیرعامل شرکت تولید ژلاتین کپسول، تمرکز بیشتر بر سودآوری را از برنامه‌های این شرکت عنوان کرد و گفت: بازبینی برنامه استراتژیک و طراحی مدل بودجه‌ریزی با تکیه بر افزایش کارآیی و اثربخشی نظام مدیریت ریسک در اولویت برنامه‌های این حوزه قرار دارند. گفتنی است؛ صورت‌های سود و زیان و وضعیت مالی مربوط به 30 اسفند 1399 در این مجمع به تصویب رسید. همچنین، هیات ‌مدیره شرکت تولید ژلاتین کپسول ایران، برای دومین سال مالی پیاپی، از دریافت پاداش به نفع سهامداران، خودداری کرد. مجمع عمومی عادی سالیانه شرکت تولید ژلاتین کپسول ایران در ساعت ۱۰ صبح روز یک‌شنبه 12 اردیبهشت ماه آغاز شد و در ساعت 11به پایان رسید. همچنین با توجه به پروتکل های ستاد ملی مبارزه با ویروس کرونا، مجمع شرکت با حضور حداقلی شخص حقیقی یا حقوقی برگزار شد و اکثریت سهامداران به منظور رعایت دقیق موازین بهداشتی، نسبت به مشاهده برخط (آنلاین) جلسه از طریق سایت این شرکت اقدام کردند.
فرهنگی/هنری,بهروز افخمی و مسعود فراستی در آخرین برنامه‌ی «هفت» در سال 95 به تغییر حجت‌الله ایوبی و آمدن محمد مهدی حیدریان در ریاست سازمان سینمایی واکنش نشان دادند. به گزارش ایسنا، بهروز افخمی در ابتدای برنامه «هفت» شامگاه 20 اسفند ماه در واکنش به تغییر رئیس سازمان سینمایی گفت: یکی از مهمترین اتفاقات هفته گذشته کناره‌گیری آقای دکتر ایوبی از مدیریت سازمان سینمایی بود که به نظر من اتفاق خوشایندی نبود. من از ایشان جز متانت، مهربانی و احترام به همه فیلمسازان و دست اندرکاران سینمای ایران ندیدم و فکر می‌کنم اگر انتقادی هم به ایشان بود از همین زاویه بود که سعی می کردند، همه را راضی نگه دارند و با همه خوب بودند. وی افزود: آقای حیدریان نیز در شرایط کنونی بهترین گزینه برای مدیریت سازمان سینمایی است و مطمئنم ایشان کاملا بر کار خود مسلط هستند و حتما دوره خوبی در انتظار سازمان سینمایی ایران خواهد بود. علی ای حال «صد شکر که این آمد و صد حیف که آن رفت». در بخش دیگری از این برنامه، مسعود فراستی گفت: من فکر می کنم آقای حیدریان از آقای ایوبی بهتر است چون اهل دیالوگ است. آقای ایوبی بشتر اهل مونولوگ بود و با اطرافیان خود دیالوگ می کرد! وی با بیان آنکه جشنواره امسال زنگ خطر جدی برای سینمای دولتی بود، گفت: فکر می‌کنم هرکسی هم غیر آقای ایوبی بود احتمال آن می‌رفت که جشنواره‌ای به این شکل برگزار کند. چون مشکل از زیرساخت‌هاست. این ساختار جواب نمی‌دهد. دوستان باید با شجاعت و برنامه ریزی این ساختار غلط دولتی را تغییر دهند! وی نهایتا گفت: امیدوارم در سال 95 جنبه نقدپذیری در سینمای ایران جدی‌تر شود چون امروز این ظرفیت در میان سینماگران ما بسیار کم است.
سلامت,درد کمر عارضه شایعی است که معمولا قسمت تحتانی کمر را درگیر می‌کند و اغلب به خودی خود پس از چند ماه بهبود پیدا می‌کند اما به کمک برخی ترکیبات طبیعی می‌تواند روند بهبودی آن را تسریع کرد. به گزارش ایسنا، برخی حرکات ورزشی همچون یوگا، پیلاتس و حرکت کششی می‌توانند به تسکین درد کمر کمک کنند هرچند مصرف برخی از مکمل‌های طبیعی برای رهایی از این مشکل اثربخش‌تر است. روزنامه اکسپرس به برخی از این مکمل‌ها اشاره کرده که شامل موارد زیر است: روغن ماهی: اسیدهای چرب امگا ۳ به کاهش التهابِ عامل درد کمر کمک می‌کند. افراد می‌توانند با مصرف بیشتر ماهی‌های چرب میزان امگا۳ دریافتی خود را افزایش دهند. زردچوبه: این ادویه حاوی ترکیب ضد التهابی به نام کورکومین است که در تسکین درد کمر نقش دارد. مصرف ۱۰۰۰ میلی گرم از مکمل‌های زردچوبه در طول روز درد را کاهش می‌دهد. همچنین ترکیب کورکومین موجود در زردچوبه که عنصر فعال است علاوه بر خاصیت ضد التهابی تاثیرات ضد فرسودگی و پیری هم دارد. منیزیم: بدن برای تبدیل غذا به انرژی و همچنین ارتقاء سلامت استخوان‌ها به منیزیم نیاز دارد. با مصرف ۴۰۰ تا ۵۰۰ میلی گرم منیزیم در روز می‌توان از درد کمر رهایی پیدا کرد. نعناع فلفلی: روغن نعناع فلفلی مسکن موثری است که مفاصل ملتهب را خنک کرده و از شدت درد کمر می‌کاهد. همچنین می‌توان این روغن را با روغن نارگیل مخلوط کرده و روی مفصل‌ها قرار داد. متیل سولفونیل متان (MSM): مکمل‌های MSM خواص ضد التهابی دارند و این مکمل به بازتولید غضروف‌ها و تسکین گرفتگی عضلانی کمک می‌کند.
فناوری,قابلیت مکالمه صوتی تلگرام برای بسیاری از کاربران ایرانی از دسترس خارج شده است و فعلا نمی‌توان با استفاده از اینترنت موبایل و اینترنت خانگی تماس رایگان تلگرامی برقرار کرد. به گزارش ایلنا، قابلیت مکالمه صوتی رایگان در ساعت 22 روز چهارشنبه هفته گذشته، 23 فروردین ماه به صورت رسمی طبق توییت پاول دروف، مدیر عامل تلگرام به صورت رسمی برای کاربران ایرانی فعال شد اما پس از عرضه این قابلیت شاهد چندین مورد اختلال سرور به دلیل ترافیک بسیار بالای کاربران ایرانی بودیم اما در ساعت 14 روز جمعه مصادف با 24 فروردین ماه بالاخره این پیام رسان به صورت همگانی از سوی اپراتورهای موبایل ایران، همراه اول، ایرانسل و رایتل مسدود شد و در ساعت 16 همان روز نیز این مسدودسازی با انتشار جوابیه‌هایی به پایان رسید. اما نکته جالب در مضوع مسدود سازی و مشکلات قابلیت تماس صوتی تلگرام این است که تعداد بسیار زیادی از کاربران ایرانی از روز گذشته حوالی ساعت 20 تا به این لحظه در استفاده از قابلیت تماس صوتی با پیام رسان تلگرام قادر به اتصال تماس نیستند و تماس آن‌ها وصل نمی‌شود که این شواهد نشان از مسدود سازی کامل این قابلیت در اپراتورهای موبایل و برخی از شرکت‌های ارائه دهنده اینترنت خانگی (ADSL+2) دارد. قابلیت مکالمه صوتی تلگرام که از بستر اینترنت استفاده می‌کند با استفاده از مصرف حجم پایین اینترنت، کیفیت بالای تماس  و امنیت رمز نگاری شده یک رقیب جدی برای مکالمه از طریق اپراتورهای موبایل در کشور ایران است.  در واقع طبق بررسی‌های انجام شده توسط خبرگزاری ایلنا، استفاده از قابلیت مکالمه صوتی دارای صرفه اقتصادی بسیار بالایی است چرا که شما می‌توانید با یک بسته اینترنت 200 مگابایتی یک روزه همراه اول با قمیت 1/500 تومان، بسته اینترنت 200 مگابایتی یک روزه ایرانسل با قیمت 1/200 تومان و بسته اینترنت 200 مگابایتی یک روزه رایتل با قیمت 2/000 تومان اقدام به مکالمه با بالاترین کیفیت ممکن تا  8 ساعت یعنی 480 دقیقه از طریق تلگرام تماس صوتی با افراد مورد نظر خود داشته باشید که این میزان نسبت به هزینه مکالمه درون و برون شبکه‌ای بسیار پایین‌تر و نشان از صرفه اقتصادی آن مخصوصا در زمان استفاده از اینترنت نامحدود خانگی دارد. همچنین لازم به ذکر است که محمود واعظی، وزیر فناوری اطلاعات و ارتباطات در این خصوص گفت: ما همواره به دنبال این بودیم تصمیمی بگیریم که هم مردم راضی باشند و هم اپراتورها. البته اگر اپراتوری تشخیص دهد به دلایل اقتصادی و نه سیاسی این تماس صوتی را ارایه نمی دهند مختار است و ما نمی توانیم اجبار کنیم. حال باید دید که پس از چندین بار اختلال در قابلیت مکالمه صوتی به دلیل استقبال بسیار زیاد کاربران ایرانی و مسدود سازی احتمالی برای دومین بار این قابلیت جدید و کاربردی در محبوبترین پیام رسان کاربران ایرانی، در آینده چه اتفاقی برای قابلیت مکالمه صوتی تلگرام پیش خواهد آمد. این قابلیت می‌تواند برای کاربران، بستر مناسبی برای انجام مکالمات صوتی با کیفیت در اینترنت و کاهش هزینه تماس‌های داخلی و بین اپراتوری باشد.
فرهنگی/هنری,اصغر فرهادی در واکنش قرار گرفتن فیلمش «فروشنده» در فهرست نامزدهای گلدن گلوب از این امر تشکر کرد. به گزارش مهر به نقل از هالیوود ریپورتر، اصغر فرهادی کارگردان ایرانی که جدیدترین فیلمش «فروشنده» امروز بعدازظهر در فهرست نامزدهای جوایز گلدن گلوب نیز قرار گرفت در واکنش به این امر گفت: «از شنیدن این خبر فوق‌العاده خوشحالم. این افتخاری است که برای سومین بار نامزد جایزه گلدن گلوب می‌شوم. می‌خواهم از انجمن مطبوعات خارجی هالیوود هم از طرف خودم و هم از طرف گروه سازنده «فروشنده» که سال پیش همین موقع مشغول ساخت این فیلم در تهران بودند تشکر کنم». «فروشنده» به عنوان نماینده ایران در بخش اسکار خارجی زبان نیز نامزد شده و از نظر منتقدان از شانس بالایی برای حضور در فهرست نامزدهای این بخش از اسکار نیز برخوردار است. این فیلم که با نمایش در جشنواره فیلم کن ۲۰۱۶ خوش درخشید و با دست پر از آن جشنواره بیرون آمد تقریبا در تمامی فهرست جوایز سینمایی سال در بخش فیلم خارجی زبان از نامزدهای منتخب بوده است.
سیاسی,رییس دفتر رییس جمهوری گفت: غیر از واکسن روسی، درحال مذاکره برای خرید واکسن کرونا از چین و هند هستیم، فکر می‌کنم با این اقدامات، سبد ما از واکسن کامل خواهد شد و همه این موارد را قبل از عید خواهیم داشت. محمود واعظی روز جمعه در گفت و گو با ایرنا در واکنش به ادعای وزیر ارتباطات دولت نهم مبنی بر بازی دولت با نرخ ارز در آستانه انتخابات و اینکه دولت می‌تواند نرخ ارز را کاهش دهد، گفت: او حتما می‌خواهد کارهای دوران وزارتش را به این دولت نسبت دهد. رییس دفتر رییس‌جمهوری ادامه داد: حتی اگر بتوانیم یک ساعت زودتر نرخ ارز کاهش دهیم حتماً این کار را خواهیم کرد و همه تلاش ما همین است. در این باره محمد جواد ظریف وزیر امور خارجه، سید عباس عراقچی معاون سیاسی وزارت امور خارجه و عبدالناصر همتی رییس کل بانک مرکزی با سفر به کشورهای منطقه در پی آزاد کردن هر چه سریعتر پول‌های مسدود شده کشورمان هستند. واعظی یادآور شد: علاوه بر این در پی گسترش بازارهای صادراتی و افزایش فروش نفت و فرآورده‌های آن هستیم تا بتوانیم پشتوانه ارزی خود را بالا برده و نرخ ارز را کاهش دهیم. حتی ما یکی از اهداف بودجه ۱۴۰۰ را کاهش نرخ ارز و افزایش ارزش پول ملی عنوان کردیم. وی درباره اینکه غیر از واکسن اسپوتنیک روسیه واکسن دیگری هم خریداری می‌شود، گفت: درحال مذاکره برای خرید واکسن چینی هستیم و این مذاکرات خیلی خوب پیش می‌رود. برای تهیه واکسن خوب از هند در حال مذاکره هستیم و فکر می‌کنم با این اقدامات، سبد ما از واکسن، کامل می‌شود و همه اینها را قبل از عید خواهیم داشت. واعظی افزود: فعلاً یک میلیون دوز قرار است از روسیه وارد کشور شود و این روند ادامه دارد. در مراحل بعد تعداد دیگری واکسن روسی وارد کشور می‌شود.
ورزشی,مصدومیت دو مهاجم اصلی استقلال مشکل جدی برای ترکیب این تیم ایجاد کرده است. به گزارش ایلنا، شاید در نگاه اول فرهاد مجیدی به سمت تغییر روش بازی مقابل الاهلی عربستان نرود اما آیا غیبت توأمان شیخ دیاباته و مهدی قائدی راهی جز دگرگون سازی روش بازی پیش روی سرمربی استقلال خواهد گذاشت؟ فرهاد مجیدی ناچار است روش بازی تیمش را در بازی دوم استقلال در لیگ قهرمانان آسیا تغییر دهد. شاید اگر قائدی به این بازی می‌رسید، فرهاد می‌‌توانست بر مبنای بازی با همان روش 2 مهاجم جلو برود؛ یعنی از مطهری و قائدی در خط آتش بهره بگیرد، درست مانند تصمیمی که در ابتدای بازی با الشرطه اتخاذ کرده بود اما مصدومیتی که برای مهاجم ریز نقش استقلال به وجود آمده دست سرمربی استقلال را برای بازی با همان روش (2-5-3) بسته است تا بازی با یک مهاجم ذهن سرمربی استقلال را برای این بازی درگیر خود کند. شاید اگر به جز ارسلان مطهری مهاجم دیگری که بتوان روی گلزنی‌اش حساب کرد در ترکیب این تیم حضور داشت، سرمربی استقلال می‌توانست تیمش را با همان روش همیشگی راهی میدان بازی با حریف سعودی کند اما واقعیت این است که تبریزی این روزها مهاجم آماده‌ای نیست و نمی‌توان روی او حساب آن چنانی باز کرد. از طرفی بازی دادن به تبریزی مقابل سعودی‌ها از دقیقه یک دست سرمربی استقلال را برای انجام یک تعویض نصفه و نیمه هجومی هم خواهد بست بنابراین بهترین راه برای برون رفت از چالش غیبت زوج طلایی (قائدی-دیاباته) تغییر روش بازی است که مجیدی نیز به این موضوع فکر می‌کند و قصد دارد تیمش را با آرایشی تازه راهی میدان کند. به احتمال زیاد استقلال به روش 1-6-3 تغییر سیستم خواهد داد. این روش نزدیک‌ترین روش به ابزار کنونی است و مجیدی به واسطه برخورداری از هافبک‌ دفاعی‌های متعدد در تیم خود می‌تواند از دو بازیکن با این خصوصیات در پست هافبک دفاعی بهره گرفته و 4 بازیکن هجومی را پشت سر تک مهاجم خود که قطعاً ارسلان مطهری خواهد بود، قرار دهد. اگر بخواهیم ترکیب احتمالی استقلال را مقابل الاهلی کنار هم قرار دهیم باید به این اسامی اشاره کنیم: دروازه‌بان: حسینی، مدافعان: طاهرخانی (چشمی)، بودوروف، دانشگر، هافبک‌های دفاعی: باقری، ریگی، هافبک‌های هجومی: غفوری، کریمی، میلیچ، رضاوند، مهاجم: مطهری. این روش بازی نه تنها جای خالی مهاجمان در ترکیب را کمتر نمایان خواهد کرد بلکه مقابل یکی از تیم‌های مدعی صعود گروه تصمیم عاقلانه‌ای به نظر می‌رسد. با توجه به اینکه شکست در این بازی ممکن است شانس صعود استقلال را به حداقل برساند، لازم است احتیاط لازم در این بازی اندیشیده شود. یک بازی احتیاط‌آمیز و منطقی استقلال را در وضعیتی امیدوارکننده قرار خواهد داد و منجر به عبور از این بازی سخت خواهد شد. باید توجه داشته باشیم که یک تساوی مقابل الاهی نیز نمی‌تواند نتیجه بدی برای استقلال محسوب شود هرچند که پشت این ترکیب می‌توان با زیرکی نیز برنامه‌های هجومی را همچون همیشه در دستور کار قرار داد. راه حل دیگر برای مجیدی این است که به سیستم 2-5-3 پایبند بماند و از تبریزی یا رضاوند در کنار مطهری در خط حمله استفاده کند. استراماچونی هم در روزهایی که مهاجمانش را در اختیار نداشت از بازیکنانی مثل رضاوند یا اسماعیلی در خط حمله استفاده کرد. تبریزی بازیکن تخصصی این پست است، ولی در بازی مقابل الشرطه کم‌تحرک بود و نشان داد که کاملا آماده نیست. رضاوند شرایط بهتری دارد و می‌تواند به عنوان مکمل مطهری به میدان برود.
فناوری,تنها دو روز پس از تایید بی سر و صدای جایگزینی ایستگاه فضایی بین‌المللی با یک ایستگاه دیگر طی ۱۰ سال آینده، ناسا اعلام کرد که قراردادهایی به ارزش ۴۰۰ میلیون دلار را برای ساخت ایستگاه فضایی جدید به سه شرکت خصوصی واگذار می‌کند.
سیاسی,رییس قوه قضاییه تغییر کاربری اراضی را غیر قابل قبول دانست و گفت: اولویت این دستگاه برخورد جدی با ویلاسازی‌های اشرافی است که به صورت جدی در دستور کار تمامی مجموعه قوه قضاییه قرار گرفته است.
ورزشی,بازیکن تیم پرسپولیس تهران که دچار مصدومیت دوباره از ناحیه کتف شده است، وضعیت مبهمی برای بازی با السد دارد. به گزارش ایسنا، دکتر علیرضا حقیقت پزشک تیم فوتبال پرسپولیس بعد از مصدومیت کمال کامیابی‌نیا در دیدار مقابل نود ارومیه گفت: کتف کمال دررفته است و او را به بیمارستان اعزام کردیم تا وضعیتش مشخص شود. او در پاسخ به این پرسش که آیا این بازیکن به بازی با السد می‌رسد یا نه گفت: فعلا هیچ چیز معلوم نیست.
فناوری,گوگل پس از انتشار اخبار و شایعاتی مبنی بر قطع دسترسی کاربران به پیام‌رسان هنگ‌اوت تا سال ۲۰۲۰ میلادی، اعلام کرد که برنامه‌ای برای ملغی کردن این اپلیکیشن ندارد. به گزارش ایسنا، با وجود گسترش محبوبیت گوگل در بسیاری از عرصه‌ها و خدمات آنلاین و اینترنتی، اپلیکیشن پیام‌رسان هنگ اوت که توسط گوگل توسعه و ارائه داده شده است، هرگز نتوانست به محبوبیت سایر پیام رسان‌ها دست پیدا کند و سهم قابل قبولی از این بازار را به خود اختصاص دهد. بر اساس تازه‌ترین گزارشی که در وب سایت phonearena آمده است، به نظر می رسد که گوگل نیز همچون یاهو قصد دارد به عمر یکی از قدیمی‌ترین پیام‌رسان‌های موجود در فضای مجازی پایان ببخشد و کاربران اپلیکیشن هنگ‌اوت را به سایر اپلیکیشن‌های توسعه داده شده توسط گوگل منتقل کرده و سوق دهد. اما گوگل در واکنش به انتشار اخبار و گزارش‌های منتشر شده در فضای مجازی اعلام کرده است که هنوز برنامه‌ای برای قطع دسترسی کاربران این پیام‌رسان و به طور کلی بستن هنگ اوت ندارد. این اپلیکیشن پیام‌رسان که پیشتر تحت‌عنوان هنگ‌اوت (Hangouts) بود که توسط گوگل برای کاربران سرویس پست الکترونیک جیمیل توسعه و ارائه داده شده و به آنها این امکان را می‌داد تا با دوستان و مخاطبانی که از سرویس جی‌میل استفاده می کنند، در ارتباط باشند. این اپلیکیشن که هم‌اکنون تحت‌عنوان گوگل هنگ اوت (Google Hangouts) در دسترس کاربران قرار دارد، به کاربرانش امکان ارتباطات متنی، صوتی و ویدیویی را می‌دهد که در حال حاضر میلیاردها نفر از آن استفاده می‌کنند. هر چند که کارشناسان فعال در حوزه فناوری بر این باورند که شواهد بسیاری از گوگل به دست آنها رسیده است که نشان می‌دهد این غول تکنولوژی آمریکایی قصد دارد به عمر پیام‌رسان هنگ اوت پایان ببخشد. بدین ترتیب کاربران گوشی‌های اندرویدی در صورتی که دسترسی‌شان به اپلیکیشن پیام رسان هنگ اوت قطع شود، می‌توانند برای ارتباطات خود از سایر پیام رسان های فیس بوک مسنجر، واتس اپ، وی چت و تلگرام استفاده کنند.
حوادث,سارق اموال داخل خودروها در لحظه آزادی از زندان، دوباره به اتهام سرقت بازداشت شد و طعم آزادی را نچشید.
حوادث,"جسد مردی در کانال خاورشهر پیدا شد. سرهنگ ""دوستعلی جلیلیان"" در پاسخ به سوال خبرنگار رکنا مبنی بر کشف اجساد در کانال خاور شهر گفت: اکثر اجسادی که در شهرستان ری کشف می شود از پسماند زباله هایی است که از تهران به شهرستان ری منتقل می شود. وی افزود : هفته ای یک تا ۲ جسد مانند اعضای بدن در شهرستان ری کشف می شود که پلیس آگاهی تهران بلافاصله موضوع رسیدگی به پرونده ها را در دستور کار خود قرار می دهد. این مقام پلیسی ادامه داد:روز جمعه جسد مردی در کانال خاور شهر کشف شد که پلیس آگاهی شهرستان در حال تحقیقات است."
سیاسی,علی مطهری که صلاحیتش برای نمایندگی مجلس در انتخابات مجلس یازدهم در شورای نگهبان تأیید نشد، رسماً عزم خود را برای نامزدی ریاست جمهوری انتخابات ۱۴۰۰ جزم کرده است.   روزنامه جمهوری اسلامی نوشت: فرزند شهید مطهری، یک عنصر فرهنگی است که سابقه چند دوره نمایندگی مجلس شورای اسلامی را هم دارد و از نیروهای آزاداندیش کشور است ولی توانایی‌های مدیریتی و اجرایی لازم برای تصدی ریاست قوه مجریه را ندارد.   مطهری هفته گذشته با برگزار کردن یک نشست خبری به شکل رسمی از تصمیم خود برای نامزد شدن در انتخابات ریاست جمهوری سال آینده خبر داد.
ورزشی,رئیس فدراسیون فوتبال در جمع داوران این رشته گفت: باید اشتباه‌های تاثیرگذار به حداقل برسد و سیستم‌های روزآمدی چون VAR باید به چرخه فوتبال ما آورده شوند. او همچنین تاکید کرد که برای انتخاب سرمربی تیم ملی هیچ شتابی وجود ندارد. به گزارش ایسنا، مهدی تاج در حاشیه دوره یک روزه داوران فوتبال گفت: خیلی خوشحالم که توفیق پیدا کردم در جمع داوران حضور دارم. ما چیزی که از داوران انتظار داریم این است که وحدت رویه را در داوری سرلوحه کارشان قرار دهند و اختلاف در اداره مجموعه‌های داوری را از بین ببریم. به هر حال فوتبال هوادار و طرفداران زیادی دارد و بعد از فوتبال با یک فاصله معناداری فوتسال قرار دارد. البته به لحاظ تعداد هوادار می‌گویم، نه اهمیت. این موضوع مفهومش این است که برای این قشر عظیم که دلواپس فوتبال هستند، باید یک فکری کنیم. وی در ادامه اظهار داشت: عمده باشگاه‌ها، مدیران باشگاه‌ها و هواداران فوتبال همه داوری را سالم می‌بینند ولی معتقدند که اشتباه در آن را باید مدیریت کرد و این یک بحث دیگر است. من ابتدا انتظارم این است که اشتباهات تأثیرگذار را به حداقل برسانیم. من از کمیته داوران و علیرضا فغانی تشکر می‌کنم. ما باید سیستم VAR را به چرخه فوتبالمان بیاوریم. درحال حاضر ما امکانات این موضوع را تا حد زیادی فراهم کردیم و امکان اینکه داربی را با سیستم VAR برگزار کنیم، داریم ولی باید مجوزهایش را بگیریم و این‌طور نیست که ما تصمیم بگیریم و اجرا کنیم. در این برنامه پنج بخش وجود دارد، یک بخش آموزش است که دوستان در قطر در یک دوره هفت روزه آموزش می‌بینند، مراحل دوم، سوم و چهارم را ما باید انجام بدهیم، مرحله پنجم هم مجوز است که باید بگیریم که من به شخصه دنبال این موضوع هستم. تاج در ادامه افزود: من اصرارم بر این است که کمیته داوران اولویتش این باشد که این مراحل طی شود. دیر یا زود باید این کار را بکنیم و چه بهتر که این کار را الان انجام دهیم. حساسیت نیم‌فصل دوم خیلی زیاد است و از طرفی هم نتایج خیلی به هم نزدیک است. چند سال پیش بود که پنج جام تهیه کردیم، یک جام به اصفهان برده شد و جام‌هایی به تبریز، تهران و … بردیم. شرایط طوری بود که قهرمان در روز آخر مشخص شد. امسال هم از همین الان چنین شرایطی پیش آمده و به همین دلیل حساسیت‌ها زیاد است. مساله بعدی این است که باشگاه‌ها هزینه‌های زیادی کردند و درآمد هم ندارند. تاج همچنین اظهار کرد: داوری ما پنج میلیارد تومان بودجه دارد که این مربوط به مسائل آموزشی است. چهار میلیارد آن به فدراسیون فوتبال می‌آید اما سازمان لیگ هزینه دیگری را انجام می‌دهد. سازمان لیگ ۱۴ میلیارد تومان هزینه می‌کند که آن صرف داوری، هتل و هزینه رفت و برگشت می‌شود. هزینه فدراسیون، هزینه آموزش است. در جلساتی که ما می‌گذاریم و هر ماه یک بار برگزار می‌شود، اشتباه‌های پیش آمده به داوران گوش‌زد می‌شود. رئیس فدراسیون فوتبال در پاسخ به این سوال که دستگیری مدیر تدارکات مختص لیگ برتر است یا جای دیگر است، در این باره، توضیح داد: نمی‌توانم بگویم که این مساله برای لیگ برتر بوده است ولی این اتفاق افتاده است. او در مورد سرمربی تیم ملی نیز، اظهار کرد: سرمربی تیم ملی ممکن است تا هفته دیگر انتخاب شود، ممکن است انتخاب نشود. ما هیچ عجله‌ای برای انتخاب سرمربی نداریم. ما مذاکراتمان را انجام می‌دهیم و به زودی سرمربی تیم ملی فوتبال اعلام خواهد شد. تاج همچنین در مورد اظهارات مازیار ناظمی در مورد حضور زین الدین زیدان در تیم ملی گفت‌: آقای ناظمی شوخی کرده بودند. من اطلاعی از اسامی نداشتم. اصلاً برخی از این اسامی که ایشان ذکر کرده بودند، فوت کرده‌اند و در قید حیات نیستند! وی در ادامه صحبت‌های خود در مورد منابع مالی اضافه کرد: بودجه سال گذشته ما خیلی اوج گرفت و تمام آن برای منابع مالی استفاده شد. ما پول‌های بزرگی از فیفا و منابع دیگر دریافت کردیم که تمام آن صرف کارهای عمرانی مثل ساخت چمن، ساختمان پک و … شد. در کارهای جاری همان بودجه مصوبه را پیگیری خواهیم کرد. احتمالاً هم نتوانیم بودجه سنگینی از فیفا دریافت کنیم. رییس فدراسیون فوتبال درباره اینکه آیا با کارلوس کی‌روش در مورد سرمربی بعدی تیم‌ ‌ملی فوتبال صحبت کرده است، خاطر نشان کرد: ما ممکن است با شما هم مشورت کنیم.
سلامت,"سرکه بالزامیک یک چاشنی محبوب در جهان است که ابتدا در منطقه مدیترانه مورد استفاده قرار گرفت. کشاورزان ایتالیایی از انگورهای سفید برای تهیه این سرکه استفاده می کنند. به گزارش گروه سلامت به نقل از "" ""، به عمل آمدن کامل سرکه بالزامیک حدود 12 سال طول می کشد. از این رو، می توان بطری های سرکه بالزامیک که 25 تا 50 سال عمر دارند را نیز خریداری کرد که به واسطه فرایند تخمیر بلند مدت از عطر و طعم و فواید سلامت ویژه ای برخوردار هستند. نمونه های رقیق شده سرکه بالزامیک از فواید سلامت مرتبط با پروبیوتیک ها و آنزیم های موجود در سرکه بالزامیک واقعی برخوردار نیستند. برخی تولیدکنندگان با استفاده از افزودنی هایی مانند شکر قهوه ای، کارامل و امولسیفایر محصولاتی را تولید می کنند که ممکن است به جای سرکه بالزامیک اصلی به فروش برسند. تشخیص بین نمونه های اصلی و تقلبی بر عهده مصرف کننده است، اما در ادامه با برخی فواید سلامت سرکه بالزامیک واقعی بیشتر آشنا می شویم. چاشنی های تخمیرشده، مانند سرکه بالزامیک واقعی، حاوی آنزیم ها و هستند که با تغذیه باکتری های خوب روده به تقویت سلامت دستگاه گوارش کمک می کنند. افرادی که چاشنی های تخمیر شده را به وعده های غذایی پخته خود اضافه می کنند در معرض خطر کمتری برای قرار دارند و همچنین به جذب سریع‌تر مواد مغذی کمک می شود. طی فرآیند تخمیر و در نتیجه واکنش اسید آمینه ها با همدیگر ترکیباتی به نام ملانوئیدها شکل می گیرند. ملانوئیدها از استرس اکسیداتیو در محیط گوارشی معده پیشگیری می کنند. ملانوئیدهای غذایی به واسطه کاهش فعالیت های آنزیمی کبد خطر دیابت و را نیز کاهش می دهند. پلی‌فنول ها ترکیباتی گیاهی هستند که در غذاهای مدیترانه ای و سرکه بالزامیک واقعی به وفور یافت می شوند و مشخص شده است که توانایی کاهش سطوح تری گلیسیریدها در خون را دارند. همچنین، پلی‌فنول ها خطر بیماری قلبی و تشکیل پلاک در سرخرگ ها را کاهش می دهند. برخی افراد نسبت به سولفیت حساسیت دارند، اما زمانی که این ماده را در فرم طبیعی و نه به عنوان یک ماده نگهدارنده و افزودنی مصرف می کنند، با این شرایط مواجه نمی شوند. به عنوان مثال، پنیر و سرکه بالزامیک واقعی دارای سولفیت طبیعی هستند که طی فرآیند تخمیر شکل می گیرد."
سیاسی,ایسنا نوشت: به دنبال حوادث اخیر در سراوان  پرونده قضایی در دادسرای نظامی سیستان و بلوچستان تشکیل می شود. به دنبال وقوع حوادث اخیر در گذر مرزی با کشور پاکستان دادستان نظامی استان سیستان و بلوچستان از تشکیل پرونده ای در این ارتباط در دادسرای نظامی خبر داد. به گزارش ایسنا، علیرضا موسایی دادستان نظامی استان سیستان وبلوچستان در نشستی که با حضور استاندار، سران طوایف و ریش سفیدان و فرماندهان نظامی و انتظامی درباره حوادث اخیر تشکیل شده بود، گفت: درباره حوادث رخ داده در گذر مرزی شمسر شهرستان سراوان، از همان لحظات ابتدایی، پرونده ای در دادسرای نظامی استان تشکیل شد که به طور ویژه در دست رسیدگی است. وی تأکید کرد: سازمان قضایی نیروهای مسلح استان سیستان و بلوچستان با رعایت عدالت و انصاف به موضوع رسیدگی می‌کند و قطعاً احقاق حق خواهد شد. موسایی در مورد حمله به پاسگاه کورین هم توضیح داد: تعرض مسلحانه به این مرکز انتظامی توسط اشرار مسلح و معاندان نیز با حساسیت و دقت لازم و به طور ویژه دنبال خواهد شد. دادستان نظامی استان سیستان و بلوچستان در پایان گفت: ابعاد این حوادث در دست بررسی است و به محض تکمیل تحقیقات به اطلاع عموم خواهد رسید.
فناوری,علاقمندان به سفر و حضور در فضای باز که خواهان یک همراه پایدار و راحت برای ماجراجویی در خشکی و آب هستند، احتمالا شیفته خواهند شد. این خانه متحرک آبی‌خاکی ترکیبی از یک سه چرخه، قایق، و یک است که می تواند دو نفر را در یک سفر بی وقفه در قاره های مختلف یا یک سفر کوتاه عاشقانه آخر هفته همراهی کند. این وسیله نقلیه زاییده فکر آیگرس لوریس، طراح و دوچرخه‌سوار ماجراجو اهل کشور لتونی، و نسخه اصلاح شده و آماده تولید انبوه از نمونه اولیه زی-ترایتون است که در سال 2020 معرفی شده بود. به رغم این که نمونه اولیه این وسیله نقلیه نیز کاملا کاربردی بود، اما نیاز به بهبود و اصلاحاتی در طراحی و ساخت داشت تا به یک گزینه انقلابی تبدیل شود که مردم می توانند در سفرهای خود برای کاوش و ماجراجویی در فضای باز از آن استفاده کنند. پس از یک سال و نیم پژوهش و توسعه، نسخه آماده تولید انبوه زی-ترایتون 2.0 معرفی شده و در کوهستان آلپ، پاریس، دریاچه ژنو، آمستردام، و برلین با موفقیت آزمایش شده است. به گفته لوریس، هر فردی که زی-ترایتون را امتحان و آزمایش کرده است از راحتی، فناوری، و کاربرد این وسیله نقلیه ترکیبی شگفت‌زده شده است. زی-ترایتون 2.0 گزینه ای جادارتر در مقایسه با نمونه اولیه محسوب می شود و از بدنه فایبرگلاس و فریم فولادی برای یکپارچه نگه داشتن کل مجموعه بهره می برد. قسمت هایی از این خانه متحرک آبی‌خاکی نیز چاپ سه بعدی شده اند. بودن زی-ترایتون 2.0 تنها به ساخت آن محدود نمی شود. در واقع، این وسیله نقلیه از یک باتری الکتریکی نیرو می گیرد و دارای پنل های خورشیدی روی سقف برای تامین انرژی مورد نیاز خود است. اطلاعاتی درباره ظرفیت باتری زی-ترایتون 2.0 ارائه نشده، اما تایید شده که برد حرکت آن در خشکی 31 مایل (50 کیلومتر) و روی آب 12 مایل (20 کیلومتر) است. زی-ترایتون 2.0 با وزن بیش از 200 کیلوگرم اندکی بازطراحی نسبت به نمونه اولیه برای امکان استفاده از صندلی قابل تنظیم را تجربه کرده است. این وسیله نقلیه هفت دنده با سامانه تعلیق، ترمزهای دیسکی هیدرولیک، و یک موتور برای کمک به حرکت در خشکی گزینه ای راحت برای استفاده توسط دو سرنشین است. فضای داخلی کمپر که در خشکی و روی آب قابل استفاده است امکان نشستن و خوابیدن راحت دو سرنشین را فراهم می کند. تغییر وضعیت از حرکت در خشکی به آب سریع و آسان صورت می گیرد و در کمتر از پنج دقیقه می توان با جمع کردن چرخ ها، افزودن شناورهای پایداری، و پایین آوردن موتور قایق الکتریکی از کابین این کار را انجام داد. همانند یک قایق عادی، ابزارهای کنترل در زی-ترایتون 2.0 وجود دارند. در صورت اتمام نیرو، امکان هدایت این وسیله نقلیه به صورت دستی و با استفاده از پارو وجود دارد. زی-ترایتون 2.0 مجهز به هر آن چیزی است که در سفر روی خشکی و آب نیاز دارید. این وسیله نقلیه دارای فضای بار برای چمدان، درگاه های شارژ یو‌اس‌بی، رادیو بلوتوث، و البته سامانه جی‌پی‌اس است. همچنین، برای راحتی بیشتر مسافران میزی تاشو و یک گلدان در زی-ترایتون 2.0 تعبیه شده اند. امکان زی-ترایتون 2.0 وجود دارد و احتمالا در سال 2023 روانه بازار آمریکا خواهد شد. انتظار می رود عرضه این محصول در اروپا تا پایان سال 2022 با قیمت پایه 14500 یورو صورت بگیرد.
سیاسی,دبیرکل جامعه اسلامی مهندسین با بیان اینکه امیدوارم رییس جمهور آینده عاقل، حکیم و مدبر باشد، گفت: نیاز نیست رئیس جمهوری روزی هفده ساعت کار کند، پنج ساعت کار کند اما حکیمانه تصمیم بگیرد و با بیست میلیون رای فکر نکند عقلش زیاد شده است.
فناوری,شرکت اپل در تولید آیفون با کمبود تراشه هایی که مصرف برق در آیفون و و دستگاههای دیگر را مدیریت می کنند، روبرو شده است. به گزارش ایسنا، معلوم نیست کمبود این تراشه ها تا چه حد عرضه گوشیهای آیفون در سه ماهه جاری را که پرتقاضاترین فصل اپل به شمار می رود، محدود خواهد کرد. منابع آگاه اظهار کردند با وجود این کمبود، تامین کنندگان احتمالا اپل و تولید مدل جدید آیفون ۱۲ را نسبت به سفارشهای سایر مشتریانشان در اولویت قرار خواهند داد. افزایش تقاضا برای سیلیکون در تولید مجموعه ای از محصولات و اختلالات زنجیره تامین به دلیل همه گیری کووید ۱۹ دلیل اصلی این کمبود هستند. شرکت تایوانی TSMC در اکتبر اعلام کرده بود که تلفنهای هوشمند ۵G به ۳۰ تا ۴۰ درصد محتوای تراشه بیشتری نسبت به گوشیهای ۴G نیاز دارند. این مورد و ابهامات نسبت به روند همه گیری باعث شده است مشتریان قطعات را از ترس کمبود پنهان کنند به خصوص پس از این که شرکت هواوی در آستانه مهلت سپتامبر برای اجرای تحریمهای آمریکا علیه این شرکت، به انبارسازی عظیم قطعات مورد نیازش پرداخت. این انبارسازی به مشکلات موجود در صنعت الکترونیک جهانی که همچنان با پیامدهای قرنطینه قبلی و مختل شدن تولید دست و پنجه نرم می کند، اضافه کرد. انتظار می رود اختلالات در شش ماه آینده ادامه پیدا کند. مدیریت مصرف برق در آیفون ۱۲ با توجه به قابلیتهای دوربین و ۵G اهمیت بیشتری نسبت به مدلهای قبلی دارد و نیاز اپل برای این قطعات را افزایش می دهد. اپل اخیرا مدلهای ۵G را عرضه کرده و تحلیلگران تقاضای قوی برای این گوشیها را پیش بینی می کنند. تیم کوک، مدیرعامل اپل اخیر در کنفرانس اخیری که با تحلیلگران داشت درباره محدودیت عرضه آیفون ۱۲، مک، آی پد و برخی از مدلهای اپل واچ هشدار داد. بر اساس گزارش بلومبرگ، وی گفته بود مسائل تولید برای آیفون تعجب آور نخواهد بود زیرا اپل تازه افزایش تولید را شروع کرده و پیش بینی درباره استمرار محدودیتهای عرضه دشوار خواهد بود.
سلامت,"براساس مطالعه جدیدی که توسط محققان دانشگاه ایالتی ""جورجیا"" و موسسه فناوری جورجیا انجام شده است حجم ماده خاکستری مغز در بیماران مبتلا به کووید-۱۹ که تحت روش اکسیژن درمانی قرار گرفته و تب را تجربه کرده‌اند در لوب پیشانی مغز کاهش یافته است."
فرهنگی/هنری,فیلم‌های سینمایی و تلویزیونی و انیمیشن «رکود بزرگ»، «غروب عدالت»، «قلمرو حیوانات»، «گوشی قرمز»، «تهران دربست»، «هورتن»، «یاسین»، «خانه‌ای در دوردست»، «آخرین مجرد»، «گزارشگر ویژه»، «دختر شیرینی فروش»، «پنج ستاره»، «سن آندریاس»، «ترنج»، «پنج تا پنج»، «کتاب جنگل»، «تحویل ماموریت»، «غول‌های پاکتی»، «وقت بزرگ شدنه»، «تابستان طولانی»، «به دام افتاده»، «رابینسون کوروزوئه»، «کتاب جنگل»، «پیتر بل ۱و ۲»، «قندون جهیزیه»، «هیاهوی بچه»، «قدرت»، «همسر آینده من یک مامور مخفی است»، «اسلپی»، «همه خوب هستند» و «دو دو تا چهار تا» دوشنبه و سه‌شنبه از تلویزیون پخش می‌شود. شبکه یک سیما به گزارش ایسنا به نقل از روابط عمومی سیما، فیلم تلویزیونی «رکود بزرگ» به کارگردانی «‌آدام مک کی»، دوشنبه ۵ تیرماه ساعت ۱۶ از شبکه یک سیما پخش خواهد شد. در خلاصه داستان فیلم با بازی کریستین بیل و استیو کارل خواهید دید: در سال ۲۰۰۵ یک نابغه بورس با نام مایکل بری، با بررسی وضعیت بازار مسکن در آمریکا پیش‌بینی می‌کند که این بازار به‌زودی سقوط می‌کند. او سهام این بازار را در شرایط استقراضی می‌خرد. در این شرایط اگر سهام سقوط کند مالک آن می‌تواند سهام خود را به قیمت خرید بفروشد و زیانی شامل حال او نمی‌شود. یک نابغه بورس دیگر به‌نام جراد ونت، از بانک دویچه ووله که به‌ شم اقتصادی بری ایمان دارد شروع به سرمایه‌گذاری در همین زمینه می‌کند. او که قصد دارد با دفترش تماس بگیرد در یک تماس تلفنی اشتباهی موضوع را به‌جای مشاور خود برای یک کارگزار بورس دیگر به‌نام مارک بائوم توضیح می‌دهد و به این ترتیب پای مارک و دوستانش هم به این قضیه باز می‌شود.... ************************************* فیلم سینمایی «غروب عدالت» به کارگردانی «یوسان تی سایی»، سه‌شنبه ۶ تیرماه ساعت ۱۶ از شبکه یک سیما پخش خواهد شد. در خلاصه داستان فیلم آمده است: ژئونگ افسر زبده اداره پلیس که به قهرمان مشهور است در یک عملیات پلیسی با کارآگاهی به نام یانگ آشنا می‌شود. از آنجا که ماشین ژئونگ در این عملیات آسیب دیده است یانگ او را تا اداره پلیس می‌رساند. آنها در راه متوجه می‌شوند که در نقاط مختلف شهر به‌صورت همزمان انفجارهای مهیبی رخ داده است. ژئونگ حدس می‌زند که این انفجارها کار گروه تروریستی شبگردها باشد. او به‌همراه یانگ راهی محل حادثه می‌شوند. گروه تروریستی شبگردها طی اطلاعیه‌ای اعلام می‌کنند که قصد دارند تا با استفاده از یک سلاح بیولوژیک به‌نام ایروکانجی شهر را با خاک یکسان کنند. ژئونگ و یانگ در پی یافتن سردسته گروه شبگردها برمی‌آیند... در این فیلم، مارک چائو، کنی لین و بو هوآنگ هنرنمایی کرده‌اند. ************************************* شبکه دو سیما انیمیشن سینمایی «قلمرو حیوانات» به کارگردانی «رینارد کلوش»، دوشنبه ۵ تیرماه ساعت ‌۸ صبح از شبکه دو سیما پخش می‌شود. در خلاصه داستان این انیمیشن آمده است: سرزمین حیوانات مدت زیادی باران نباریده و آب رودخانه هم به دلیل نامعلوم خشک شده است. بیلی که از گونه میرکت‌هاست برای پیدا کردن آب مجبور می‌شود با دسته کرگدن‌ها و گاوهای وحشی بجنگد ولی علیرغم قولی که به پسر و همسرش داده نمی‌تواند از پس این حیوانات عظیم‌الجثه برآید.... ************************************* فیلم تلویزیونی «گوشی قرمز» به کارگردانی «صادق پروین‌آشتیانی»، سه‌شنبه ۶ تیرماه ساعت ۱۷:۳۰ از شبکه دو سیما پخش خواهد شد. خلاصه داستان فیلم از این قرار است که به‌طور اتفاقی گوشی‌های موبایل سه نفر به‌علت تشابه ظاهری، در فرودگاه با هم عوض می‌شود. یکی از آنها مازیار فرهادی ۴۰ ساله، داور درجه یک فوتبال است. دیگری خانم یلدا کمالی ۳۳ ساله، بازیگر معروف سینما و تلویزیون و نفر آخر غلام سربندی، ۵۰ ساله صاحب یک گاوداری بزرگ است. در حالی‌ که هر کدام از آنها به شهری از ایران سفر کرده‌اند و درگیر کار خود هستند، از دست دادن گوشی‌هایشان برای آنها دردسرساز می‌شود.... علیرضا خمسه، بهاره رهنما و امیرحسین صدیق بازیگران این فیلم هستند. ************************************* فیلم تلویزیونی «تهران دربست» به کارگردانی «حسین تبریزی»، دوشنبه ۵ تیرماه ساعت ۲۳:۳۰ از شبکه دو سیما پخش خواهد شد. در این فیلم خواهید دید: فرهاد پسر ساده و در عین حال صادقی است که پس از درگذشت پدرش، با خواهرش فریبا به‌تنهایی زندگی می‌کنند. روزی که برای خوردن ناهار به ساندویچی رفته، با پسر جوانی به‌نام ساعد برخورد می‌کند که از او می‌خواهد در گرفتن انتقام از شوهر خواهرش، به او کمک کند. ماجرا از این قرار است که ساعد به فرهاد می‌گوید شوهر خواهرش مرد بدجنسی است و او می‌خواهد برای انتقام، به همراه فرهاد تعدادی تخم مرغ به او بزنند و فرار کنند.... امیر غفارمنش، افشین سنگ چاپ، کیانوش گرامی و مریم کاویانی در این فیلم هنرنمایی کرده‌اند. ************************************* انیمیشن سینمایی «هورتن» به کارگردانی «جیمی هیوارد»، سه‌شنبه ۶ تیرماه ساعت ۸ از شبکه دو سیما پخش خواهد شد. داستان این انیمیشن از این قرار است که: هورتون فیل مهربان و بازیگوشی است که روزی در جنگل متوجه صدای غریبی می‌شود که از او طلب کمک می‌کند. هورتون درمی‌یابد صدا از طرف موجودات میکروسکوپی‌ای است که روی یک گَرده کوچک زندگی می‌کنند. بر روی گَرده مزبور شهر کوچکی است به نام جون‌تپه که این موجودات ذره‌بینی در آن زندگی می‌کنند. هورتون با دریافتن این مطلب با شهردار جون‌تپه به گفتگو می‌نشیند و او را از واقعیت مطلب آگاه می‌سازد.... ************************************* فیلم تلویزیونی «یاسین» به کارگردانی «حامد امرایی»، سه‌شنبه ۶ تیرماه ساعت ۱۷:۳۰ از شبکه دو سیما پخش خواهد شد. در این فیلم با بازی حمید فرخ نژاد و پریوش نظریه خواهیم دید: یاسین پسر نوجوانی است که با وجود داشتن سن کم، با صوت بسیار زیبا قرآن را تلاوت کرده و همچنین به مفاهیم قرآنی و تفسیری نیز تسلط نسبی دارد. همین مساله باعث شده پدر یاسین که مرد متظاهر و خودنمایی است، دائم او را در مجالس مختلف با حضور مسئولین و سران مملکتی ببرد تا از این راه رانت‌هایی برای پیش بردن مقاصد و زد و بندهایش  به‌دست بیاورد. یاسین که از این ماجرا بسیار ناراحت است، هر بار به بهانه‌ای سعی می‌کند از زیر بار این ماجرا شانه خالی کند، اما پدر که مرد بسیار تندخود و بداخلاقی نیز هست، او را مجبور به شرکت در مجالس مختلف می‌کند. این وضعیت ادامه دارد تا اینکه روزی یاسین به روستای پدربزرگش که در کوه‌های شمال قرار دارد می‌رود.... ************************************* فیلم تلویزیونی «خانه‌ای در دوردست» به کارگردانی «کاظم معصومی»، سه‌شنبه ۶ تیرماه ساعت ۲۳:۳۰ از شبکه دو سیما پخش خواهد شد. داستان این فیلم در مورد دختربچه‌ای شش ساله با نام آوین است که در پی یک ناخوشی به بیمارستان منتقل و در آنجا مشخص می‌شود که مجروح شیمیایی است. او از سرطان خون رنج می برد. جستجو برای کشف گذشته و هویت او آغاز می‌شود. این موضوع ریشه در پدر و مادر سردشتی آوین دارد که در اثر بمباران شیمیایی رژیم بعثی به عارضه‌های شیمیایی دچار شده‌اند. در این میان، دکتر حمید اعتمادزاده و دکتر توکلی می‌کوشند کودک را مداوا کنند که در این مسیر دچار مشکلاتی می‌شوند. دکتر اعتماد و خانم دکتر توکلی از هم طلاق گرفته‌اند.... بی‍ژن امکانیان، آتنه فقیه نصیری، سودابه بیضایی و ترگل طیبی در این فیلم تلویزیونی نقش‌آفرینی کرده‌اند. ************************************* شبکه سه سیما فیلم سینمایی «آخرین مجرد» به کارگردانی «محمدرضا فاضلی»، دوشنبه ۵ تیرماه ساعت ۱۰ از شبکه سه سیما پخش می‌شود. در این فیلم با نقش آفرینی مجید صالحی و زیبا بروفه خواهید دید: ولی، جوانی است که بارها به خواستگاری رفته و نتوانسته ازدواج کند. بر حسب اتفاق با اتومبیل خانم جوانی تصادف کرده و درگیر ماجراهایی پیچیده، کمدی و جالب می‌شود.... ************************************* فیلم سینمایی «گزارشگر ویژه» به کارگردانی «ریکی جرویس»، دوشنبه ۵ تیرماه ساعت۱۶:۳۰ از شبکه سه سیما پخش خواهد شد. در این فیلم خواهیم دید: یک خبرنگار شبکه‌ی رادیویی به نام فرانک و تکنسین همراهش فینچ، قرار است در یک سفر کاری به اکوادور بروند که در آنجا آشوب و شورش مسلحانه صورت گرفته است. فینچ که اخیرا با همسرش اختلاف پیدا کرده است، اشتباهی به جای پاکت نامه‌های همسرش، پاکت حاوی پاسپورت‌ها و پول ماموریت را به سطل زباله می‌اندازد. فرانک که به شدت از دست فینچ عصبانی شده، در پی راهی برای فرار از عواقب جاماندنشان است.... بازیگرانی چون  ریکی جرویس، اریک بانا و ورا فارمیگا در این فیلم سینمایی بازی کرده‌اند . ************************************* فیلم سینمایی «دختر شیرینی فروش» به کارگردانی «ایرج طهماسب»، سه شنبه ۶ تیرماه ساعت ۱۰ از شبکه سه سیما پخش می شود. در خلاصه فیلم آمده است: پسر و دختر دو خانواده قصد ازدواج دارند. اما بیست سال است به‌خاطر مخالفت والدینشان با هم یا خواستگاری و یا عقد و یا عروسی شان بهم خورده است. دعوا بین دو خانواده بالا می‌گیرد تا اینکه پسر و دختر تصمیم می‌گیرند خودکشی کنند.... حمید جبلی، فاطمه معتمدآریا و ثریا قاسمی در این فیلم هنرنمایی کرده‌اند. ************************************* فیلم سینمایی «پنج ستاره» به کارگردانی «مهشید افشارزاده»، سه‌شنبه ۶ تیرماه ساعت ۱۴:۳۰ به روی آنتن  شبکه سه سیما می‌رود. در این فیلم با بازی شهاب حسینی خواهید دید: دختری برای رفتن به دانشگاه پول کافی ندارد. بنابراین در کنار مادرش به کار در هتلی لوکس می‌پردازد و همه چیز تا دزدیده شدن ساعت مهمان مشهور هتل به‌خوبی پیش می رود اما.... ************************************* فیلم سینمایی «سن آندریاس» به کارگردانی «برد پیتون»، سه‌شنبه ۶ تیرماه ساعت ۱۹ از شبکه سه سیما پخش می‌شود. در این فیلم خواهید دید: ری خلبان ماهری است که در نیروی امداد خدمت می‌کند. وضعیت خانوادگی او چندان خوب نیست. ری دختر کوچک خود را در یک حادثه تلخ از دست داده و در آستانه طلاق از همسرش است و در میان تنها با دختر بزرگترش که بلیک نام دارد لحظات خوبی را سپری می‌کند. همزمان گروهی از دانشمندان در حال بررسی بر روی لرزه‌های اخیر در گسل سن آندریاس هستند، اما زلزله بسیار زودتری از چیزی که تخمین می‌زنند به وقوع می‌پیوندد و کالیفرنیا را زیر و رو می‌کند. ری ابتدا موفق می‌شود همسرش را از یک ساختمان در حال ریزش نجات دهد و سپاس به‌همراه او دست به پرواز بر سراسر کالیفرنیای ویران شده می‌زند تا دخترش بلیک را پیدا کند غافل از اینکه زلزله بزرگتری در راه است.... دواین جانسون، کارلا گوجینو و الکساندرا داداریو بازیگران این فیلم هستند. ************************************* شبکه چهار سیما فیلم تلویزیونی «ترنج» به کارگردانی «مجتبی راعی»، دوشنبه ۵ تیرماه ساعت ۲۱ از شبکه چهار سیما روی آنتن می‌رود. این فیلم زندگی هنرمندی نقاش (مینیاتوریست آذری) را به تصویر می‌کشد که پزشکان او را از بیماری‌اش مطلع کرده‌اند. وی خود را در شرف مرگ می‌بیند اما در مواجهه با اهل معرفت و سفارش تابلویی درباره ظهر عاشورا به زاویه دید جدیدی از زندگی می‌رسد و با کشیدن تابلو، حیات جدیدی را تجربه می‌کند. در این فیلم، محمدرضا ناجی، حسین محجوب، محمود پاک نیت و محمدرضا داوودنژاد نقش‌آفرینی کرده‌اند. ************************************* فیلم سینمایی «پنج تا پنج» به کارگردانی «تارا اوتادی»، سه‌شنبه ۶ تیرماه ساعت ۲۱ از شبکه چهار روی آنتن می‌رود. در خلاصه داستان فیلم با بازی رضا کیانیان و شمس لنگرودی آمده است: صابر ساعدی جراح مغز و اعصاب است و کار معامله ملک و زمین هم انجام می‌دهد. او برای یک معامله با ماشین گران‌قیمت خود به خارج از شهر آماده که در یک جاده فرعی ماشینش خراب می‌شود. او مجبور می‌شود شب را در یک ویلای بزرگ که چند پیر مرد بازنشسته در آن ساکن هستند بماند. اما آنها شرطی برای او دارند. آنها قرار است با هم بازی کنند. این بازی در اصل تشکیل یک دادگاه رسمی و محاکمه زندگی و طرز فکر صابر ساعدی است. صابر ساعدی در جوانی خانه و مادر خود را رها کرده و به آلمان رفته و پس از فراز و فرودهای فراوان با تخصص مغز و اعصاب به کشور بازگشته اما به تنها چیزی که فکر می‌کند پول و ملک و ثروت است.... ************************************* شبکه پنج سیما فیلم سینمایی «کتاب جنگل» به کارگردانی «جان فاورو»، دوشنبه ۵ تیرماه ساعت ۹ از شبکه پنج سیما پخش می‌شود. در این فیلم با بازی بیل مری و بن کینگزلی خواهیم دید: پسربچه‌ای با نام موگی که پدرش را یک ببر خونخوار کشته با حیوانات جنگل بزرگ شده و حالا که ببر سردسته گرگ‌ها را نیز کشته و به همه حیوانات تسلط پیدا کرده است. موگی وقتی قصه کشته شدن پدرش را توسط ببر متوجه می‌شود با او می‌جنگد و او را درون قسمتی از جنگل که آتش گرفته کشانده و به درون آتش می‌اندازد.... ************************************* فیلم سینمایی «تحویل ماموریت» به کارگردانی «هاینس دیتز»، دوشنبه ۵ تیرماه ساعت ۱۳:۳۰ از شبکه پنج پخش می‌شود. در خلاصه داستان آمده است: سمیر و همکار جدیدش که سمیر او را در کودکی از مرگ نجات داده با تبهکاران درمی‌افتند. دو پلیس زن هم برای رخنه در آنان در میهمانی شرکت می‌کنند که می‌خواهند آنها را گروگان بگیرند که سمیر و همکارش می‌رسند و سمیر در درگیری بیهوش می‌شود و دو همکار خانم او را نجات می‌دهند. ************************************* انیمیشن سینمایی «غول‌های پاکتی» به کارگردانی «گراهام آنابل» و «آنتونی استاچی»، سه‌شنبه ۶ تیرماه ساعت ۹ از شبکه پنج پخش می‌شود. در این انیمیشن خواهیم دید: اسنچر می‌خواهد با از بین بردن غول‌های پاکتی که هیچ آزاری ندارند کلاه سفید مورد علاقه‌اش را به دست بیاورد که نشان قدرت است. اگز، پسر دانشمندی است که مردم فکر می‌کنند که مرده ولی او سال‌هاست که پیش غول‌های پاکتی زندگی می‌کند. در نهایت به کمک غول‌ها اسنجر را رسوا می‌کنند و شهر را از دست فریب‌های او نجات می‌دهند. ************************************* فیلم سینمایی «وقت بزرگ شدنه» به کارگردانی «ژرژ هاشم‌زاده»، سه‌شنبه ۶ تیرماه ساعت ۱۳:۳۰ از شبکه پنج پخش می شود. در خلاصه داستان آمده است: صدری که بارها به خواستگاری رفته بالاخره از ناهید همکلاسی خواهرش مریم خوشش می‌آید و با او ازدواج می‌کند. شرط ناهید قطع ارتباط با دوست و همکارش اسد است که با همسرش افسانه دور از هم زندگی می‌کنند. اسد مرد رفیق‌بازی است که خودرای هم هست و اصرار دارد پسرش رامین علیرغم میل خودش به ایتالیا برود. ناهید متوجه رابطه صدری با اسد می‌شود و تقاضای طلاق جعلی درست می‌کند و صدری عصبانی شده و خانه را ترک می‌کند و نزد اسد می‌رود.... جواد عزتی، سیامک صفری، گلاره عباسی و مه‌لقا باقری بازیگران این فیلم هستند. ************************************* شبکه شما فیلم تلویزیونی «تابستان طولانی» به کارگردانی «علی خزاعی‌فر»، دوشنبه ۵ تیرماه ساعت ۱۳:۳۰ از شبکه شما پخش خواهد شد. فیلم، روایت داستان زندگی حسن پسرک بازیگوش ده ساله‌ای است که در روستایی دورافتاده در جنوب خراسان زندگی می‌کند. همه مردان روستا به‌همراه پدر حسن به جبهه می‌روند و تنها کودکان، زنان و پیرمردان در روستا می‌مانند. حسن گمان می‌کند که در غیاب پدرش و بدون امر و نهی‌های او بهترین تابستان عمرش را خواهد گذراند. او که مسوولیت خود در قبال خانواده‌اش را درک نمی‌کند، با نزدیک شدن به آخر تابستان حوادثی ناخوشایند برایش اتفاق می‌افتد و این مشکلات باعث می‌شود که او بیش از آنچه در توانش باشد به حقایق تلخ زندگی پی ببرد.... بازیگران این فیلم حسین طاهری، کیوان صباغ، روشنک سه‌قلعه‌گی و امیرحسین رفیعا هستند. ************************************* فیلم تلویزیونی «به دام افتاده» به کارگردانی «سعید کاشفی»، سه‌شنبه ۶ تیرماه ساعت ۱۳:۳۰ از شبکه شما پخش خواهد شد. در این فیلم با بازی مجید یاسر و عباس جمشیدی خواهید دید: برات به‌همراه برادر زنش ناصر به کار کلیدسازی و نصب دزدگیر مشغول است. شخصی به‌نام اسکندر با حیله‌ای، برات را فریب داده و از او می‌خواهد تا گاوصندوق خانه‌اش را باز کند. آنها پس از گشودن گاو صندوق، محتوای آن را به جای دیگر منتقل می‌کنند و برات فریب خورده به واسطه‌ این عمل دستگیر و راهی زندان می‌شود. ناصر و همسر برات در تلاشند تا اسکندر کلاهبردار را یافته و بی‌گناهی برات را ثابت کنند. روزی ناصر به شکلی تصادفی به اسکندر برخورده و مخفیگاه وی را کشف و با این عملش مقدمات رهایی برات را فراهم می‌آورد. ************************************* شبکه کودک انیمیشن سینمایی «رابینسون کوروزوئه» به کارگردانی «وینسنت کستلوت» و «بن استیسن»، دوشنبه ۵ تیرماه ساعت ۱۴ از شبکه کودک پخش خواهد شد. در این انیمیشن خواهیم دید: رابینسون کروزوئه با یک طوفان شدید به جزیره‌ای ناشناخته برده می‌شود که اتفاقات عجیبی در آن رخ می‌دهد. در این جزیره کوچک عجیب، پرندگان و جانورانی در کنار هم زندگی می‌کنند که تا به حال هیچ انسانی را ندیده‌اند. طوطی سخنگوی داستان نیز مانند رابینسون دوست دارد که زیبایی‌های این جهان را از نزدیک ببیند و به همین دلیل قصد دارد به جزایر ناشناخته سفر کند.... ************************************* انیمیشن سینمایی «کتاب جنگل» به کارگردانی «جان فاورو»، سه‌شنبه ۶ تیرماه ساعت ۱۴ از شبکه کودک پخش خواهد شد. داستان از این قرار است که: موگلی پسری است که از بچگی در میان گله‌ گرگ‌های جنگل بزرگ شده و جنگل را خانه اول و آخر خود می‌داند. اما وی توسط ببری که همه از او ترس دارند، تهدید شده که کشته خواهد شد. ************************************* شبکه امید فیلم سینمایی «پیتر بل ۱» به کارگردانی «ماریا پیترز»، دوشنبه ۵ تیرماه ساعت ۹:۳۰ از شبکه امید پخش می شود. در خلاصه داستان آمده است: پیتر بل پسربچه ای بازیگوش است که شیطنت‌هایش در محله و مدرسه باعث دردسرهای کوچکی می‌شود. اما پدر پیتر نسبت به رفتارهای بازی گوشانه او دید مثبتی دارد و آن را الهام گرفته از روح پاک و بی‌آلایش کودکانه وی می‌بیند. در این فیلم سینمایی، کوئنتین شرام، فرنچ دی گروت، اسجورد متز و جوردی مالازاین به ایفای نقش پرداخته اند. ************************************* فیلم سینمایی «پیتر بل۲: شکار برای تاج تزار» سه شنبه ۶ تیرماه ساعت ۹:۳۰ از شبکه امید پخش خواهد شد در خلاصه داستان فیلم آمده است: در همسایگی پیتر بِل مردی به نام آقای گیلمن صاحب داروخانه است و او نیز گاه گاه از دست شیطنت های پیتر به تنگ می آید. آقای گیلمن پسر بی دست و پا و ساده ای به نام ژوزف دارد که به مارتا علاقه مند است ولی مارتا با مردی به نام پل نامزد است. کم کم ماجرای شیطنت های پیتر به یک روزنامه محلی کشیده شده و هر جا اتفاقی می افتد به پیتر نسبت داده می شود. شبی به هنگام برف بازی شیشه مغازه آقای گلین می شکند و نیمه شب دزدی وارد مغازه می شود و ساعت طلای آقای گیلمن را می دزد، پلیس پیتر را به زندان می برد ولی ... ************************************* شبکه افق فیلم سینمایی «قندون جهیزیه» به کارگردانی «علی ملاقلی‌پور»، سه‌شنبه ۶ تیرماه ساعت ۱۸ از شبکه افق پخش خواهد شد. در این فیلم با بازی صابر ابر و نگار جواهریان خواهید دید: عطا و معصومه زن و شوهری هستند که در خانه‌ای مستأجر بوده و موعد تخلیه منزل مسکونی شان فرار رسیده است اما عطا می‌خواهد هر طور که شده قرارداد را تمدید کند با آنکه او با عدم توانایی مالی مواجه است.... ************************************* شبکه نمایش فیلم‌های سینمایی و تلویزیونی «هیاهوی بچه»، «قدرت» و «همسر آینده من یک مامور مخفی است» دوشنبه ۵ تیرماه ساعت ۱۱، ۱۹، ۲۱ از شبکه نمایش روی آنتن می‌رود. ************************************* فیلم‌های سینمایی ‌و تلویزیونی «اسلپی»، «همه خوب هستند» و «دو دو تا چهار تا» سه‌شنبه ۶ تیرماه ساعت ۱۱، ۱۵  و ۱۷ از شبکه نمایش پخش می شود.
ورزشی,با اعلام مسوولان یوفا، زمان دقیق و همچنین نحوه برگزاری ادامه مسابقات لیگ قهرمانان اروپا در فصل ۲۰۱۹-۲۰۲۰ مشخص شد. به گزارش ایرنا؛ شیوع ویروس کرونا باعث شد تا مسابقات فوتبال نیز مانند دیگر رقابت‌های ورزشی به تعویق بیفتد. بازی‌های لیگ قهرمانان اروپا نیز در حالی که هنوز مرحله یک هشتم نهایی به اتمام نرسیده بود به حالت تعلیق درآمد. حالا پس از گمانه‌زنی‌های فراوان، یوفا زمان دقیق برگزاری ادامه این رقابت‌ها و همچنین نحوه برگزاری‌اش را شرح داد که به قرار زیر است: براین اساس، بازی‌های مرحله یک چهارم نهایی به بعد به صورت تک حذفی در شهر لیسبون و در ورزشگاه تیم‌های بنفیکا و پورتو برگزار خواهد شد. اتحادیه فوتبال اروپا همچنین تاریخ برگزاری چهار مسابقه باقی‌مانده مرحله یک هشتم را نیز تعیین کرده اما همچنان محل برگزاری این مسابقات را اعلام نکرده است. این مسابقات ممکن است در محل‌های قبلی (میزبانان بازی برگشت) یا در پرتغال و در ورزشگاه‌های پورتو و گیمارش به انجام برسد. تاریخ ادامه رقابت‌های لیگ قهرمانان فصل ۲۰-۲۰۱۹ به شرح زیر است (ساعت برگزاری همه مسابقات، ۲۳:۳۰ به وقت تهران خواهد بود): یک هشتم نهایی (دور برگشت): ۱۷-۱۸ مرداد یک چهارم نهایی: ۲۲-۲۵ مرداد نیمه نهایی: ۲۸-۲۹ مرداد فینال: دوم شهریور میزبانی فینال لیگ قهرمانان اروپای این فصل از استانبول گرفته شد و قرار بر این شد تا این شهر برای فصل آینده مسابقه فینال را میزبانی کند. همچنین دیگر میزبانان این رقابت‌ها که تا سال ۲۰۲۳ مشخص شده بودند هرکدام با یک سال تعویق، میزبان دیدار پایانی خواهند بود.
ورزشی,به علت ابتلای چهار بازیکن مالی به ویروس کرونا و همین‌طور تامین سلامتی تیم ملی ایران، احتمالا این دیدار تا ساعاتی دیگر لغو خواهد شد. به گزارش ایسنا، در پی تایید ابتلای چهار بازیکن تیم ملی مالی به ویروس کرونا از سوی فدراسیون فوتبال این کشور، فدراسیون فوتبال ایران در اطلاعیه‌ای اعلام کرد که در حال بررسی صحت این خبر و در ادامه بررسی کلیت موضوع توسط ستاد کرونا در فوتبال است. صحت و سلامت بازیکنان ایرانی که از فوتبال اروپا و لیگ ‌برتر ایران در تیم ملی حضور دارند، برای مسئولان فدراسیون فوتبال اهمیت بالایی دارد و در واقع گارانتی لازم را به تیم‌های بازیکنان می‌دهد که در اردوهای بعدی نیز حضور داشته باشند و در بازگشت به کشورهای خود مشکلی نداشته باشند. طبق پروتکل‌های بهداشتی مرتبط با ویروس کرونا، این احتمال وجود دارد که لژیونرهای ایرانی در بازگشت به کشورهای مبدا، با محدودیت‌های مواجه شوند که آن‌ها را در بازگشت به میادین با مشکل روبرو کند. به همین علت، لغو این دیدار که طبق برنامه باید ۲۲ مهر در ترکیه برگزار شود، قوت گرفته و فدراسیون در حال اتخاذ تصمیم نهایی است تا از سفر کاروان ایران به ترکیه هم خودداری شود. تیم ملی مالی در بازی اخیر خود برابر تیم ملی غنا، این چهار بازیکن را نداشت و جملگی آن‌ها در قرنطینه به سر برده‌اند و در دیدار برابر غنا غایب بودند. به همین دلیل مالی با ۱۱ بازیکن اصلی بازی را برگزار کرد و در طول این دیدار ۴ تعویض داشت که یکی از آن‌ها دروازه‌بان تیم بود. به غیر از این نیز، حدود ۱۵ بازیکن حضور در تیم ملی مالی را در شرایط کنونی به دلایل مختلف رد کرده‌اند.
حوادث,رئیس مرکز اورژانس فارس از واژگونی یک دستگاه کامیون ایسوزو و سقوط آن به دره در محور نورآباد به دشمن زیاری(تنگ بوان) خبر داد.
ورزشی,عضو ستاد مقابله با کرونا در ورزش و رییس کمیته پزشکی فدراسیون کاراته، گفت: سجاد گنج زاده ملی پوش المپیکی کاراته با حمایت و پیگیری فدراسیون پزشکی ورزشی تحت نظر قرار گرفت.
فناوری,وزیر ارتباطات و فناوری اطلاعات پیرامون مشکلات روزهای اخیر شبکه‌ اینترنت گفت: طی روزهای اخیر بیش از ۳۰۰ گیگابیت بر ثانیه به ظرفیت شبکه‌ی مخابرات اضافه و کمک کردیم تا مشکلات شبکه‌ اینترنت رفع شود، لذا تصور دارم که طی یکی دو روز آینده مردم نتایج را ملاحظه خواهند کرد و در واقع افزایش کیفیت ارتباطات صورت خواهد گرفت. به گزارش پایگاه اطلاع‌رسانی دولت، دکتر عیسی زارع‌پور در ماه‌های اخیر و تاثیر آن بر مشکلات دسترسی کاربران به شبکه‌ی اینترنت، توضیح داد: رصد آمارها و شاخص‌های جهانی و همچنین مانیتورینگ ظرفیت‌های داخلی نشان می‌دهد که اتفاق ویژه‌ای در شبکه نسبت به گذشته نیفتاده است و ما همواره به دنبال افزایش کیفیت شبکه بوده و هستیم و از شهریورماه همزمان با اغاز بکار دولت سیزدهم بسته به نیاز مردم زیرساخت‌های ارتباطی کشور را تقویت کرده‌ایم. وی افزود: این زیرساخت‌ها در بخش‌های حاکمیت یعنی شرکت ارتباطات زیرساخت و سایر متولیان مشتمل بر شرکت مخابرات ایران و اپراتورهای همراه و ثابت قابل تفکیک است تا لایه‌های دسترسی را تامین کنند که ما در اینجا نقش رگولاتوری را ایفا می‌کنیم. در این حوزه هر آنچه که در اختیار ما بوده، هم در ارتقاء کیفیت شبکه‌ی زیرساخت و هم نسبت به افزایش ظرفیت شبکه‌ی زیرساخت کشور اقدام کرده‌ایم و ۷۰ درصد به این ظرفیت اضافه شده است. در این مدت بر کیفیت شبکه هم تمرکز داشتیم و کیفیت شبکه تا حدی بالا رفته است که هم اکنون ظرفیت‌های جدیدی برای ترانزیت از ایران به سایر کشورها فراهم شده و نزدیک به ۴۰ درصد به ظرفیت ترانزیتی کشور افزوده شده است. زارع‌پور در ادامه‌ی پاسخ به سوال سیتنا افزود: پیرامون ظرفیت پهنای باند بین الملل هم از ابتدای دولت سیزدهم نزدیک به ۲۰ درصد به ظرفیت پهنای باند بین الملل کشور افزوده شده است و به هر میزان که نیاز باشد در تعامل با شورای عالی فضای مجازی و مرکز ملی فضای مجازی که سیاست‌گذار این حوزه هستند نیازهای مردم را تامین کنیم. آنچه در روزهای اخیر باعث اختلال در شبکه شده بود، بنده دلایل بلند مدت مشکل را طرح کردم. وی افزود: شبکه‌ی ارتباطات ثابت که مادر همه‌ی شبکه‌ها در داخل کشور است و اپراتورهای همراه و FCPها (اپراتورهای ثابت) وابسته به آن هستند، طی ۱۰ سال گذشته توسعه‌ی لازم را نداشته است و تقاضا در این مدت برای ترافیک افزایش یافته و در این مدت مطابق با نیاز امروز زیرساخت‌ها توسعه پیدا نکرده است، لذا ما در تلاشیم تا این زیرساخت‌ها را به شدت توسعه بدهیم. در جلسه قبلی هیات دولت هم بنده از رئیس سازمان برنامه و بودجه خواستم که اعتباری را در اختیار شرکت مخابرات ایران قرار دهند تا برای توسعه‌ی شبکه از آن استفاده و نسبت به نوسازی زیرساخت‌های ارتباطی اقدام شود. وزیر ارتباطات به سیتنا توضیح داد: هر آنچه در حوزه‌ی پهنای باند هم نیاز باشد، شرایط لازم را فراهم می‌کنیم. آنچه طی روزهای اخیر باعث نگرانی مردم نسبت به مشکلات شبکه شده بود، بخشی مربوط به این دلایل بلند مدت بود که تشریح شد و بخشی نیز مشکلات شبکه‌ی مخابرات در چند استان بود که مسدود شده بود و در برخی ساعات بالای ۹۶ درصد سایت‌هایشان مسدود می‌شد و در واقع شبکه پر ازدحام بود. زارع پور در پایان گفت: اقدامی که طی روزهای اخیر انجام دادیم، بیش از ۳۰۰ گیگابیت بر ثانیه به ظرفیت شبکه‌ی مخابرات اضافه و کمک کردیم تا مشکل رفع شود و تصور دارم که طی یکی دو روز آینده مردم نتایج را ملاحظه خواهند کرد و در واقع افزایش کیفیت ارتباطات صورت خواهد گرفت.
سلامت,ساعات کاری طولانی مدت موجب فرسایش سلامت روحی و جسمی فرد می شود و کارشناسان و پزشکان همواره دنبال راهکارهایی برای کاهش و رفع خستگی‌های ناشی از کار هستند. به گزارش ایسنا، کار کردن برای ساعت‌های طولانی سلامت روح و جسم را فرسوده می‌سازد؛ زیرا فرد فرصت کافی برای غذا خوردن ندارد و نمی‌تواند به درستی از خود مراقبت کند. پزشکان دانشگاه ملی استرالیا در مطالعه‌ای دریافتند: دو سوم از افراد مورد بررسی در این تحقیق بیش از 40 ساعت در هفته کار می‌کنند. همچنین افرادی که ساعت کاری‌شان بیش از 39 ساعت در هفته است سلامت خود را به خطر می‌اندازند. سایت مدیکال دیلی نوشت: با این وجود روش‌هایی وجود دارد که با کمک آنها افراد می‌توانند پس از گذراندن یک روز سخت، پر مشغله و طولانی احساس بهتری داشته باشند. تماشای تلویزیون: بررسی‌ها نشان می‌دهد تماشای برنامه‌های تلویزیونی و فیلم‌های مورد علاقه می‌تواند برای سلامتی فوائدی به همراه داشته باشد. سال گذشته مطالعه انجام گرفته روی 240 زن نشان داد سطح کورتیزول -هورمون مرتبط با استرس- در زنانی که بیشتر تلویزیون تماشا می‌کنند پایین‌تر است. هر چند نباید در تماشای تلویزیون زیاده روی کرد. برخورداری از زمان خواب منظم و مشخص: داشتن استراحت کافی با بهبود سلامت حافظه و برخورداری از وزن سالم‌تر مرتبط است اما استرس ناشی از فعالیت شغلی می‌تواند کیفیت خواب را دچار مشکل کند. پزشکان معتقدند پیروی کردن از یک برنامه خواب منظم و آماده کردن شرایط اتاق (تنظیم نور و دما) برای خواب تاثیرگذار است. انجام حرکات کششی: افرادی که مدت زمان زیادی از روز را پشت میز و کار با کامپیوتر می‌گذرانند در معرض مشکلات جدی پزشکی هستند. این افراد بیشتر در معرض چاقی و خطر ابتلا به بیماری‌های قلبی، سرطان و حتی مرگ هستند. پزشکان به افراد توصیه می‌کنند در فواصل زمانی مشخص در محل کار راه بروند یا حرکت کششی انجام داده و به بدن خود استراحت دهند.
سلامت,"عضله ای قدرتمند است که خون را به سراسر بدن پمپاژ می کند. اندازه قلب عادی و سالم یک فرد بزرگسال تقریبا به اندازه مشت وی است. همانند پیشرانه خودرو که حرکت آن را ممکن می سازد، قلب نیز بدن را فعال نگه می دارد. به گزارش گروه سلامت به نقل از "" ""، یکی از عوامل تاثیرگذار کلیدی بر سلامت قلب است. شاید بدانید که مصرف برخی غذاها می تواند خطر بیماری قلبی را افزایش دهد، اما ایجاد تغییر در عادات غذایی اغلب برای ما دشوار است. زمانی که بدانید که باید کدام غذاها را مصرف کرده، کدام یک را محدود کرده و یا به طور کامل از آنها پرهیز کنید، در مسیر درست به سوی یک رژیم غذایی دوستدار قلب حرکت خواهید کرد. در ادامه چند نکته که می توانند به شکل‌گیری این نوع رژیم غذایی کمک کنند، ارائه شده اند. این که چه میزان غذا می خورید به اندازه این که چه غذاهایی مصرف می کنید، اهمیت دارد. اندازه بزرگ هر پرس غذا، مصرف پرس دوم، و غذا خوردن تا حدی که احساس پری و سنگینی در شما شکل بگیرد می تواند به مصرف کالری های بیش از نیاز بدن منجر شود. به عنوان مثال، اندازه هر پرس غذایی که در رستوران ها سرو می شود، اغلب بیش از نیازهای یک نفر است. برای کمک به کنترل اندازه هر پرس غذا می توانید از بشقاب یا کاسه های کوچک‌تر استفاده کنید. مواد غذایی کم کالری و سرشار از مواد مغذی مانند میوه ها و سبزیجات باید سهم بیشتر از بشقاب غذای شما داشته باشند و غذاهای پر کالری و سرشار از سدیم، مانند غذاهای پالایش شده و فرآوری شده باید سهم کمتری داشته باشند. این راهبرد می تواند رژیم غذایی شما و همچنین سلامت قلب و اندازه دور کمر شما را متناسب سازد. میوه ها و سبزیجات منابع خوبی برای ویتامین ها و مواد معدنی هستند. این خوراکی ها کالری کمی داشته و سرشار از فیبر هستند. میوه ها و سبزیجات همانند دیگر مواد غذایی گیاهی یا مبتنی بر گیاهان حاوی موادی هستند که ممکن است به پیشگیری از کمک کنند. مصرف میوه ها و سبزیجات بیشتر ممکن است به کاهش مصرف غذاهای پر کالری مانند گوشت، پنیر و غذاهای فرآوری شده کمک کند. افزودن میوه ها و سبزیجات به رژیم غذایی آسان و ساده است. شما می توانید از آنها به عنوان میان وعده هایی سالم استفاده کنید. میوه ها و سبزیجات را در معرض دید قرار دهید تا مصرف آنها را فراموش نکنید. همچنین، دستورالعمل های غذایی را انتخاب کنید که میوه ها و سبزیجات از مواد اصلی تشکیل دهنده در آنها هستند. منبع خوبی برای فیبر و مواد مغذی دیگر هستند که در تنظیم فشار خون و سلامت قلب نقش دارند. شما می توانید با کنار گذاشتن محصولات تهیه شده از غلات پالایش شده و استفاده از محصولات غلات کامل به راحتی میزان مصرف این مواد غذایی را در رژیم غذایی خود افزایش دهید. همچنین، شما می توانید ماجراجوتر عمل کرده و گزینه هایی جدید مانند فارو و کینوآ را به رژیم غذایی خود اضافه کنید. از جمله محصولاتی که باید انتخاب کنید می توان به موارد زیر اشاره کرد:   - آرد گندم کامل - نان غلات کامل، ترجیحا نان گندم کامل 100 درصد یا نان غلات کامل 100 درصد - سریال های پر فیبر یا محتوای 5 گرم فیبر یا بیشتر در هر وعده - غلات کامل مانند برنج قهوه ای، جو، و گندم سیاه - پاستای غلات کامل - جو دوسر از محصولاتی که باید مصرف آنها را محدود کرده یا به طور کامل از آنها پرهیز کنید می توان به موارد زیر اشاره کرد: - آرد سفید پالایش شده - نان های سفید - مافین ها - وافل های منجمد - نان ذرت - دونات ها - بیسکوئیت ها - کیک ها - نودل های تخم مرغی - پاپ کورن های کره ای - کراکرهای پر چرب محدود کردن مصرف چربی های اشباع و گام مهمی برای کاهش کلسترول خون و کاهش خطر بیماری عروق کرونر قلب است. سطح بالای کلسترول خون می تواند به تشکیل پلاک در سرخرگ ها منجر شود که این شرایط به نام آترواسکلروز (تصلب شرایین) شناخته می شود و می تواند خطر حمله قلبی و سکته مغزی را افزایش دهد. بنابر دستوالعمل های انجمن قلب آمریکا، میزان چربی اشباع در یک رژیم غذایی دوستدار قلب نباید بیشتر از 5 تا 6 درصد از کل کالری دریافتی روزانه فرد باشد یا اگر یک رژیم غذایی 2,000 کالری در روز را دنبال می کنید، نباید بیشتر از 11 تا 13 گرم چربی اشباع مصرف کنید. همچنین، پرهیز کامل از چربی ترانس توصیه شده است. شما می توانید مقدار چربی اشباع در رژیم غذایی خود را با جدا کردن چربی از گوشت یا انتخاب گوشت های بدون چربی و کم چرب که کمتر از 10 درصد چربی دارند، کاهش دهید. همچنین، شما می توانید کره و مارگارین کمتری در رژیم غذایی خود استفاده کنید. در صورت امکان، شما می توانید از جایگزین های کم چرب در یک رژیم غذایی دوستدار قلب استفاده کنید. به عنوان مثال، همراه با سیب زمینی پخته به جای کره از سالسای کم سدیم یا ماست کم چرب استفاده کنید یا به جای مالیدن مارگارین روی نان تست خود، آن را همراه با یک میوه مصرف کنید. افزون بر این، به برچسب محصولات غذایی توجه داشته باشید زیرا برخی از آنها، حتی محصولاتی که دارای برچسب کم چرب یا فاقد چربی ترانس هستند، ممکن است حاوی این نوع از چربی ها باشند. حضور روغن هیدروژنه و روغن پالم در فهرست مواد تشکیل دهنده یکی از سرنخ هایی است که می تواند به وجود چربی های ترانس اشاره داشته باشد. زمانی که از چربی ها استفاده می کنید، چربی های تک‌غیراشباع، مانند روغن زیتون یا روغن کلزا (کانولا) را انتخاب کنید. چربی های چندغیراشباع موجود در برخی مواد غذایی، مانند برخی انواع ماهی، آووکادو، مغزدانه ها نیز انتخاب های خوبی برای افزودن به رژیم غذایی هستند. زمانی که به جای چربی های اشباع استفاده می شوند، چربی های تک و چندغیراشباع ممکن است به کاهش کلسترول کلی خون کمک کنند. البته باید حد اعتدال را در مصرف آنها رعایت کنید زیرا انواع مختلف چربی ها کالری بالایی دارند. یک روش ساده برای افزودن چربی های سالم و فیبر به رژیم غذایی استفاده از پودر دانه کتان است. دانه های کتان سرشار از فیبر و اسیدهای چرب امگا-3 هستند. برخی مطالعات نشان داده اند که دانه های کتان ممکن است به کاهش کلسترول در برخی افراد کمک کنند، اما همچنان به انجام پژوهش های بیشتر در این زمینه نیاز است. شما می توانید پودر دانه های کتان را به ماست، سس سیب یا سریال ها اضافه کنید. گوشت بدون چربی، ماکیان و ماهی، محصولات لبنی کم چرب، و تخم مرغ برخی از بهترین منابع پروتئین هستند. ماهی جایگزین خوبی برای گوشت های پر چرب است. برخی انواع ماهی سرشار از اسیدهای چرب امگا-3 هستند که می تواند سطوح تری گلیسیرید خون را کاهش دهد و به تقویت سلامت قلب کمک کند. ماهی های آب سرد مانند سالمون، خالمخالی، ساردین و شاه ماهی از بهترین منابع برای تامین اسیدهای چرب امگا-3 مورد نیاز بدن هستند. از منابع گیاهی این نوع چربی نیز می توان به دانه های کتان، گردو، سویا و روغن کلزا اشاره کرد. حبوباتی مانند لوبیا، نخود و عدس نیز منابع خوبی برای پروتئین هستند. آنها چربی کمی دارند و فاقد کلسترول هستند، از این رو، به جایگزینی خوب برای گوشت تبدیل می شوند. استفاده از پروتئین های گیاهی به جای پروتئین های حیوانی می تواند به کاهش چربی و کلسترول و افزایش فیبر دریافتی کمک کند. تا حد امکان از مصرف محصولات لبنی پر چرب، اندام های گوشتی مانند جگر، گوشت های پر چرب، گوشت های فرآوری شده مانند سوسیس، کالباس و هات داگ، و گوشت های سرخ شده یا دارای پوشش نان یا آرد سوخاری پرهیز کنید. مصرف فراوان می تواند به فشار خون بالا منجر شود که یک عامل خطرآفرین برای بیماری قلبی‌عروقی است. کاهش مصرف سدیم بخشی مهم از یک رژیم غذایی دوستدار قلب است. بنابر توصیه های انجمن قلب آمریکا، بزرگسالان سالم نباید بیش از 2,300 میلی گرم سدیم (حدود یک قاشق چایخوری نمک) در روز مصرف کنند. در حالت ایده آل، بیشتر بزرگسالان نباید بیش از 1,500 میلی گرم سدیم در روز مصرف کنند. اگرچه کاهش استفاده از نمک آشپزخانه که به غذاهای مختلف اضافه می کنید، اقدام مفیدی است، اما بیشتر نمک مصرفی ما، به ویژه در جوامع غربی، از غذاهای کنسروی یا فرآوری شده سرچشمه می گیرد. مصرف مواد غذایی تازه و درست کردن غذا در خانه می تواند کنترل بر مقدار نمک مصرفی را امکان‌پذیر کند. انتخاب چاشنی های غذایی با دقت فراوان روش دیگری برای کاهش نمک مصرفی است. بسیاری از چاشنی ها دارای نسخه های کم سدیم نیز هستند و جایگزین های نمک نیز می توانند عطر و طعم غذاهای کم سدیم را بهبود ببخشند. با توجه به آنچه که پیشتر ارائه شد، اکنون با برخی خوراکی های دوستدار قلب و آنهایی که باید مصرفشان محدود شده یا به طور کامل از آنها پرهیز کرد، بیشتر آشنا شده اید. بر همین اساس، شما می توانید برنامه ریزی های لازم را برای رژیم غذایی خود انجام دهید. منوهای غذایی روزانه بر اساس آنچه در بالا اشاره شد، تهیه کنید. زمانی که مواد غذایی را برای هر وعده غذایی و میان وعده انتخاب می کنید بر میوه ها، سبزیجات و غلات کامل تاکید بیشتری داشته باشید، منابع پروتئین بدون چربی و چربی های سالم را انتخاب کنید و غذاهای شور را محدود کنید. به اندازه هر پرس غذای خود توجه داشته باشید و تنوع گزینه های موجود در منو غذای خود را فراموش نکنید. به عنوان مثال، اگر برای شنبه شب ماهی سالمون گریل شده را انتخاب کرده اید، برای شب بعد برگر لوبیا سیاه را انتخاب کنید. بر همین اساس، از دریافت مواد مغذی ضروری به میزان کافی اطمینان حاصل می شود و همچنین جذابیت وعده های غذایی و میان وعده ها حفظ می شود. هر از گاهی می توانید خوراکی هایی که چندان سالم نیستند را به رژیم غذایی خود اضافه کنید. مصرف یک شکلات یا یک پاکت چیپس سیب زمینی در هفته سلامت رژیم غذایی دوستدار قلب شما را کاهش نمی دهد. اما اجازه ندهید تا این بهانه ای برای دست کشیدن از برنامه غذایی سالم شما باشد. آنچه اهمیت دارد مصرف غذاهای سالم در بیشتر اوقات است."
ورزشی,باشگاه السد از انتخاب ژاوی به عنوان سرمربی جدید این تیم برای دو سال آینده خبر داد.
فرهنگی/هنری,شهردار تهران از سازمان فرهنگی و هنری شهرداری تهران خواست که برای سردار قاسم سلیمانی فیلمی فاخر تهیه کنند.
حوادث,سخنگوی اورژانس کشور از مصدومیت ۱۱ نفر بر اثر واژگونی مینی‌بوس در آزادراه کرج - قزوین خبر داد. مجتبی خالدی در گفت‌‌وگو با خبرنگار ایلنا، درباره این خبر گفت: در ساعت ۱۷:۴۰ عصر امروز یک مورد واژگونی مینی‌بوس در اتوبان کرج - قزوین صدمتر بعد از آبیک به سامانه اورژانس کشور اطلاع داده می‌شود. وی ادامه داد: بر اثر این حادثه ۱۱ نفر مصدوم شده‌اند.
فناوری,این روزها در برخی سایت‌های خبری اخبار و اطلاعاتی درباره احتمال قطع ٢٤ساعته اینترنت در سال آینده میلادی به چشم می‌خورد. به گزارش ایلنا، براساس گزارش اکسپرس، اولین بار مؤسسه امنیتی LogRhythm مدعی شد و در گزارش خود علت این مسئله را نه نقص و مشکلات فنی، بلکه حملات دامنه‌دار DOS دانست که از طریق ایجاد ترافیک بی‌سابقه و مصنوعی روی سایت‌های هدف آنها را از دسترس خارج می‌کند. جیمز کاردر مدیر امور امنیتی این شرکت معتقد است در سال ٢٠١٧ شاهد این نوع حملات خواهیم بود که گاه به گاه و در برخی موارد صورت می‌گیرند و باید توجه داشت که قطع اینترنت به دلیل حملات یادشده می‌تواند بازارهای مالی را دچار مشکل کند. افزایش ابزار و وسایل متصل به اینترنت و آسیب‌پذیری بسیاری از آنها دامنه این مشکل را تشدید کرده و حالا می‌توان انتظار داشت که دوربین‌های مداربسته، لوازم خانگی متصل به اینترنت و خودروهای پیشرفته هم به شبکه‌های بوت‌نت استفاده‌شده برای حملات DOS بپیوندند. کارشناسان امنیتی حملات هکری سال ٢٠١٦ را به تست موشکی تشبیه کرده و می‌گویند در سال ٢٠١٧ شاهد پرتاب این موشک‌ها و اختلال جدی در دسترسی به اینترنت خواهیم بود.
فرهنگی/هنری,ترانه علیدوستی بازیگر فیلم «فروشنده» تاکید کرد که  حاضر نشدن در مراسم اعطای جایزه اسکار تصمیم درستی بود. به گزارش مهر به نقل از منابع ژاپنی، ترانه علیدوستی بازیگر زن ایرانی که مخالف حکم رییس جمهور آمریکا مبنی بر ممنوعیت ورود شهروندان ۷ کشور اسلامی به آمریکا بود و در مراسم اهدای اسکار شرکت نکرد، اینک در ژاپن به سر می‌برد و طی مصاحبه‌ای گفت: نتوانستم خود را مستثنی از دیگر ایرانیان دانسته، به آمریکا بروم و در مراسم شرکت کنم. ترانه علیدوستی بازیگر ایرانی در آستانه اکران فیلم «فروشنده» به ژاپن سفر کرده است. وی به حکم ممنوعیت ورود به آمریکا در ژانویه امسال از سوی دونالد ترامپ معترض بوده و اعلام کرد که در مراسم اهدای جایزه به نامزدهای اسکار شرکت نخواهد کرد و فیلم در غیاب کارگردان و بازیگران آن موفق به کسب جایزه اسکار بهترین فیلم خارجی زبان شد.  علیدوستی گفت: خشمگین بودم ولی هنوز هم فکر می‌کنم بهترین تصمیم را گرفته‌ام. این فیلم از دهم ماه ژوئن در ژاپن اکران می‌شود.
حوادث,"معاون مبارزه با جرایم جنایی پلیس آگاهی تهران بزرگ، از دستگیری متهم پرونده حریق عمدی در منطقه یافت آباد خبر داد . به گزارش سرهنگ علی ولیپور گودرزی، در توضیح این خبر گفت: در آبان 97 ماه وقوع یک آتش سوزی در یک واحد مسکونی در خیابان چهاردهم معصوم به کلانتری 151 یافت آباد اعلام شد؛ با حضور مأموران کلانتری 151 و تیم آتش نشانی در محل ، اطفای حریق انجام شد . در ادامه و با اعلام نظریه کارشناسی سازمان آتش نشانی مبنی بر عمدی بودن آتش سوزی ، پرونده مقدماتی با موضوع ""حریق عمدی"" تشکیل و پرونده جهت ادامه رسیدگی در اختیار اداره شانزدهم پلیس آگاهی تهران بزرگ قرار گرفت . کارآگاهان اداره شانزدهم پلیس آگاهی تهران بزرگ ، در تحققات میدانی ضمن شناسایی دوربین های مداربسته محدوده ی وقوع آتش سوزی به بررسی تصاویر بدست آمده از زمان و محدوده آتش سوزی پرداخته و در بررسی تصاویر موفق به شناسایی جوانی حدودا 25 ساله شدند که حدودا ساعت 22:00 به سمت ساختمان محل وقوع آتش سوزی رفته و دقایقی قبل از شعله ور شدن آتش از آنجا شده است . شاکیه پس از رؤیت تصاویر بدست آمده از دوربین های مداربسته، جوان داخل تصاویر را بلافاصله مورد شناسایی قرار داد و در اظهاراتش به کارآگاهان گفت : حدود چهار سال پیش بود که در محدوده چهارراه سیروس به جوانی به نام فرزاد آشنا شدم که در آنجا دست فروشی می کرد؛ به او پیشنهاد دادم تا کار دیگری را برای خود انتخاب کند ، از آنجائیکه به ظاهر جوانی موجه و باادب به نظر می رسید به او عنوان کردم که اتاقکی در محل سکونتم دارم که می تواند در آنجا زندگی و استراحت کند؛ این جوان پیشنهاد و دعوت مرا قبول کرد و پس از آن در خانه ی من زندگی می کرد تا اینکه در همین اواخر به عنوان طلبکار از من درخواست پول کرد ! و من نیز به همین علت با او درگیر شده و او را از خانه ام بیرون کردم . با توجه به اظهارات شاکیه ، دستگیری فرزاد در دستور کار کارآگاهان اداره شانزدهم قرار گرفت اما در همان مراحل اولیه ی آغاز اقدامات پلیسی جهت دستگیری متهم مشخص شد که شاکیه هیچگونه مدارک شناسایی و یا قراردادی فی مابین خود و متهم ( جهت کرایه اتاقک محل زندگی فرزاد در طول چهار سال گذشته ) تنظیم نکرده است !! با توجه به بلامکان بودن فرزاد ، اقدامات ویژه پلیسی جهت دستگیری فرزاد در دستور کار کارآگاهان اداره شانزدهم پلیس آگاهی قرار گرفت تا نهایتا محل تردد فرزاد در محدوده میدان شوش که در آنجا دست فروشی می کرد شناسایی و در مورخه25 دی ماه دستگیر شد . فرزاد پس از انتقال به اداره شانزدهم پلیس آگاهی صراحتا به آتش زدن خانه ی شاکیه اعتراف کرد و در خصوص انگیزه خود به کارآگاهان گفت : طی این چند سال که در خانه شاکیه زندگی می کردم ، وی مرا به عنوان کارگر خدماتی به خانه ی مردم می فرستاد؛ علاوه بر آن کار نظافت خانه ی [شاکیه] را نیز انجام می دادم؛ حتی شاکیه در طول این سال ها مرا برای انجام کارهای کشاورزی به شمال می فرستاد و در آنجا تمامی کارهای کشاورزی را که او می خواست برایش انجام می دادم اما با این وجود هیچگونه پولی بابت کارکردن در خانه های مردم و ... به من پرداخت نکرد تا اینکه از او درخواست کردم تا دستمزد این چند سال کار کردن را به من پرداخت کند که در کمال تعجب شاکیه مدعی شد که هیچگونه بدهی به من ندارد و پس از آن نیز مرا از خانه اش بیرون کرد ؛ کینه ی شدیدی از او به دل گرفته بودم تا اینکه تصمیم گرفتم تا خانه اش را آتش بزنم ؛ شب حادثه زمانیکه او از خانه خارج شده و [ به خانه دخترش رفته بود ] وارد خانه شده ، با بنزین آنجا را آتش زده و به سرعت با موتورسیکلت از محل دور شدم . سرهنگ کارآگاه علی ولیپور گودرزی، با اعلام این خبر گفت : با توجه به اعتراف صریح متهم ، قرار قانونی از سوی دادیار محترم شعبه دهم دادسرای ناحیه 18 تهران صادر و متهم جهت ادامه تحققات و تکمیلی پرونده در اختیار اداره شانزدهم پلیس آگاهی تهران بزرگ قرار گرفته است ."
ورزشی,استقلال در فصلی که از نظر آماری عملکرد خوبی داشت نتوانست به عنوان قهرمانی برسد. این اتفاق دلایل زیادی داشت که یکی از آن‌ها ۴ شکست استقلال مقابل رقبای مستقیمش بود. به گزارش ایسنا، استقلال پس از اینکه در لیگ هفدهم به همراه وینفرد شفر، آمار ۶۴ درصد پیروزی را به ثبت رساند و با تیم خوبی که در اختیار داشت در هیچکدام از بازی‌های خانگی شکست نخورد، به امید قهرمانی در لیگ هجدهم، این رقابت‌ها را آغاز کرد. با این حال حضور شفر هم باعث نشد که آبی‌پوشان پایتخت فصل را به مانند فصول گذشته بد آغاز نکنند. نتایج بد استقلال در ابتدای فصل باعث شد که آن‌ها در هفته ششم به رده یازدهم سقوط کنند، اما به مرور شرایط بهتر شد تا اینکه از هفته سیزدهم لیگ برتر و بازی مقابل استقلال خوزستان، موتور آلمانی استقلال روشن شد تا به مرور به صدر جدول رده‌بندی نزدیک شود. شاگردان شفر بازی‌ها را یکی پس از دیگری با نتایج خوبی پشت سر می‌گذاشتند به هفته بیست و سوم و داربی ۸۹ رسیدند، ولی با شکست یک بر صفر مقابل پرسپولیس، ضمن از دست دادن شانس رسیدن به صدر جدول رده‌بندی با حواشی متعددی روبرو شدند که استقلال را از روز‌های خوبش دور کرد. روز‌های بد استقلال پس از باخت در داربی با شکست مقابل پدیده به اوج خود رسید و مدیران این باشگاه تصمیم گرفتند که شفر را از سرمربی‌گری استقلال برکنار کنند و فرهاد مجیدی را به عنوان سرمربی موقت انتخاب کردند تا با او فصل را در رده سوم جدول رده‌بندی به پایان برسانند. استقلال در این فصل آمار ۱۶ برد، ۹ تساوی و ۵ باخت را به ثبت رساند و توانست ۴۰ گل به ثمر برساند و در مقابل ۱۳ گل دریافت کند. با این آمار آبی‌پوشان پایتخت عنوان سومین خط حمله و بهترین خط حمله لیگ برتر را به نام خود ثبت کردند. البته این تنها آمار‌هایی نبودند که استقلالی‌ها توانستند خودشان را در جمع بهترین تیم‌ها ببینند. آن‌ها در بخش مالکیت توپ، تعداد شوت در چارچوب در هر بازی (۴.۸ شوت)، دقت شوت و دریبل موفق در هر بازی (۸.۹ دریبل) بهترین تیم لیگ بودند و بخش دقت پاس هم رتبه سوم را در بین ۱۶ تیم لیگ برتری در اختیار گرفتند. بهترین گل‌زن استقلال در این فصل مرتضی تبریزی بود که توانست ۵ گل به ثمر برساند. پس از او هم آیاندا پاتوسی و وریا غفوری توانستند ۴ گل برای آبی‌پوشان به ثمر برسانند. در بخش پاس گل هم فرشید اسماعیلی با ۴ پاس گل بهترین آمار را به نام خود ثبت کرد. البته او پس از اینکه در داربی نتوانست ضربه پنالتی استقلال را به گل تبدیل کند، افت شدیدی کرد و در ادامه با مصدومیتی که دچارش شد، فصل را از دست داد تا نتواند آمارش را بهبود ببخشد. پس از او هم گادوین منشأ بهترین پاسور استقلال بود که علیرغم ناکامی در گل‌زنی، ۳ پاس گل در نیم فصل دوم به هم‌تیمی‌هایش داده است. خشن‌ترین بازیکن استقلال در فصلی که گذشت محمد دانشگر بود که ۶ کارت زرد و یک کارت قرمز دریافت کرد. پس از او هم روزبه چشمی قرار دارد که ۶ کارت زرد دریافت کرده است. همچنین در لیگ هجدهم پژمان منتظری، علی کریمی، وریا غفوری، محمد دانشگر و میلاد زکی‌پور بیشترین حضور در زمین را داشتند. با توجه به آماری که استقلالی‌ها در لیگ هجدهم از خود برجای گذاشتند، باید نتایج بهتری کسب می‌کردند و به قهرمانی در لیگ برتر بیشتر نزدیک می‌شدند، اما حواشی‌ای که در طول فصل با آن دست به گریبان شد و نتایج ضعیفی که مقابل رقبای مستقیمش کسب کرد، آبی‌پوشان را از رسیدن به قهرمانی دور کرد. استقلال در ۸ بازی مقابل تیم‌های مدعی قهرمانی در لیگ هجدهم صاحب ۲ پیروزی، ۲ تساوی و ۴ باخت شد تا نتواند مهم‌ترین بازی‌های این فصلش را با پیروزی پشت سر بگذارد. اهمیت ۴ باخت مقابل تیم‌های تراکتورسازی، سپاهان، پرسپولیس و پدیده زمانی بیشتر می‌شود که بدانید استقلال در این فصل تنها ۵ باخت داشته است.
فرهنگی/هنری,شب شنبه سوم تیرماه در بیست وسومین قسمت سریال «نفس» به کارگردانی جلیل سامان بازیگر نقش ناهید در یکی از سکانس‌ها پس از جابجایی باطری رادیو قدیمی و گردان موج رادیو، در یکی از فرکانس‌ها، بخش کوتاهی از تصنیف انقلابی «شب نورد» با صدای محمدرضا شجریان پخش شد. به گزارش خبرآنلاین، این تصنیف با شعری از اصلان اصلانیان و با مطلع «شب است و چهره میهن سیاهه نشستن در سیاهی ها گناهه» است که در این مجموعه بخش «تفنگم را بده تا ره بجویم که هر که عاشقه پایش به راهه» پخش شد. تصنیف «شب نورد» برای نخستین بار در بحبوحه انقلاب و در بهمن سال 1357 با صدای استاد شجریان و آهنگ مرحوم محمدرضا لطفی ساخته و اجرا شده است. مجموعه «نفس» با محوریت فعالیت منافقین هر شب در ماه رمضان روی آنتن شبکه سه می‌رود.
سلامت,وعده‌های غذایی در سلامت فرد جایگاه ویژه‌ای دارند و این وعده ها علاوه بر اینکه در زمان مشخصی باید میل شوند، چه چیزی هم خورده شود در سلامتی مصرف‌کنندگان بسیار موثر و مهمترین وعده غذایی صبحانه بوده که حذف صبحانه عامل ایجاد کم خونی کودکان است. وعده‌های غذایی در سلامت فرد جایگاه ویژه‌ای دارند و این وعده ها علاوه بر اینکه در زمان مشخصی باید میل شوند، اینکه چه چیزی خورده شود هم در سلامتی مصرف‌کنندگان بسیار موثر است و مهمترین وعده غذایی صبحانه بوده که حذف صبحانه عامل ایجاد کم خونی کودکان است. حذف صبحانه با هر هدفی، اشتباهی بزرگ است. وقتی یک وعده غذایی را حذف می‌کنیم، بدن دچار ولع خوردن می‌شود. یعنی سیستم‌های حفاظتی بدن تصور می‌کنند که دچار قحطی شده‌اند و به این جهت مکانیزم‌های مختلفی را به کار می‌اندازد. در ولع خوردن خیلی بیشتر از آنچه نیاز داریم، می‌خوریم و همین سبب چاقی می‌شود. دلیل دیگر هم اینکه بدن برای حفظ حیات و انرژی‌های ذخیره‌ سوختش را پایین می‌آورد. این کاهش سوخت، وقتی در وعده‌های دیگر مقدار زیادی انرژی دریافت می‌کنیم به صورت چربی در بدن و به ویژه در شکم ذخیره می‌شود. بیشتر چاقی‌های نشیمن‌گاه، پهلو، شکم و ران ها که در خانم ها شایع تر است به همین علت است. صبحانه نخوردن در بچه ها هم سبب چاقی می‌شود. زیرا آن ها برای فعالیت مغزشان نیاز به قند خون بالایی دارند. به همین دلیل گرایش عجیبی به خوردن شیرینی ها پیدا می‌کنند. بیشتر خانواده‌های بی‌فکر و بی‌توجه به سلامت کودک، میان وعده‌ای هم برای بچه آماده نمی‌کنند و برای تغذیه پول تو جیبی به او می‌دهند که این پول صرف خرید هله‌هوله می‌شود که در بردارنده انرژی هستند، ولی در قبال انرژی که ایجاد می‌کنند، مواد مغذی لازم برای رشد و نمو بچه را ندارند. کودکانی که صبحانه نمی‌خورند در خطر کمبودهای مواد گروه B و کم‌خونی‌ هستند. اگر ما برای حذف صبحانه علت‌یابی کنیم به فاجعه‌ای بزرگتر برای سلامتی روبه‌رو می‌شویم که دو علت برای آن وجود دارد. یا شام دیرهنگام و سنگین میل شده است یا شب زنده‌داری‌ها و روز خوابی‌ها جایگزین یکدیگر شده است. به خصوص مساله زود خوابیدن که در افراد رشد یافته و در حال رشد، اهمیت ویژه‌ای دارد. یعنی هر چه زودتر بعد از غروب آفتاب استراحت کنیم و فاصله سه ساعته بین شام و خواب ایجاد کنیم، صبح بسیار با نشاط و با اشتها از خواب بیدار شده و صبحانه‌ای خواهیم خورد که تمام برنامه‌ریزی لازم برای تولید و توزیع انرژی در تمام سیستم‌های بدن را تنظیم می‌کند. با غروب آفتاب شیفت و نوع هورمون‌های بدن کاملاً عوض شده و هورمون‌های بازسازی؛ جایگزین سم زدایی و ترشح هورمون رشد در بچه ها می‌شود. از این جهت زنانی که مایلند طراوت و جوانی شان را حفظ کنند، حداکثر پیش از ساعت ۱۱ باید برای خواب آماده شده و ساعت ۱۱ به خواب کامل بروند. بچه ها هم باید برای مشق‌های زیاد و بی‌فایده یا فیلم‌ها و برنامه‌های تلویزیونی بیدار نمانند؛ چرا که بدنشان فرصت بازسازی را از می‌دهد و قدرت یادگیری و یادآوری آن ها به دلیل عدم استراحت کامل مغز و آمادگی بدن کاهش پیدا می‌کند. ضمن اینکه با حذف صبحانه و کم شدن میزان گلیکوژن ذخیره، حواس جمعی در کلاس نخواهند داشت و یادگیری شان تضعیف می‌شود. باید کودکان و نوجوانان را وادار به زودخوابیدن و عدم نشستن طولانی مدت جلوی برنامه‌های تلویزیونی کرد. چرا که نه تنها خودشان آسیب رسان هستند، بلکه نظم بیولوژیکی بدن را هم به هم می‌ریزند. این دیر خوابیدن و صبحانه نخوردن سبب کاهش روند رشد قدی و عدم گسترش فکر و اندیشه آن ها می‌شود. در بزرگسالان و به ویژه خانم‌ها عوارض عمده آن پیری زودرس و از دست دادن طراوت پوست است. صبحانه بهترین وعده غذایی است که سبب می‌شود مقدار قند و پروتئینی که بدن برای ساخت و جایگزینی انواع و اقسام ترکیبات دفاعی و سیستم دفاعی و ایمنی لازم دارد در اختیارش گذاشته شود. از همین رو همواره توصیه می‌شود این صبحانه مجموعه‌ای از کربوهیدرات‌های پیچیده و پروتئین باشد. برای کربوهیدرات‌های پیچیده می‌توان از غلات نام ببریم، مانند نان‌های سبوس‌دار. تلفیق نان با انواع و اقسام مواد پروتئینی مثل پنیر و مغزها و دانه‌های گوناگون مانند گردو یا نان و عدسی، نان و کوکو سیب زمینی، نان و شامی خصوصاً برای بچه‌ها بسیار مفید است. توصیه می شود برای اینکه بدن‌مان را با شرایط اکولوژیکی محیط زندگی‌مان هماهنگ کنیم و مثلث حفظ حیات که شامل میزبان، محیط و عوامل بیماری‌زا زنده و پویا باشد و همواره توان مقابله با عوامل بیماری زا داشته باشیم، میوه‌ها و سبزیجات همان فصل را به وعده صبحانه اضافه کنیم. سبزی خوردن‌های فصل یا میوه‌های فصل که می‌تواند گاهی نان و پنیر و انگور، نان و پنیر و طالبی یا مخلوطی از هفت غله با شیر باشد، برای صبحانه مفید است. در هفت روز هفته، هفت وعده صبحانه داریم که برای هر روز آن می توان برنامه خاصی داشت و برنامه‌ریزی کرد که روزی یک ماده از مواد غذایی را بخوریم. به طور نمونه نان، تخم‌مرغ، گوجه‌فرنگی و خیار با نان یا مخلوطی از غلات همراه با شیر مثل شیربرنج یا فرنی می‌تواند ویتامین‌های مورد نیاز بدن را به ویتامین‌های محلول در آب و چربی و مواد معدنی که بالغ بر ۱۶ ماده معدنی ساختاری و کلیدی و هدایتی و ۲۰ اسید آمینه که برای بچه ها ضروری و حیاتی است تبدیل کند. باید مواد اولیه و سالم را در اختیارش بگذاریم تا سلول های سالم را آماده کنند. سلول‌های سالم، بافت سالم و بافت سالم ارگان‌های سالم برای بدن فراهم می‌کند. این طرز تفکر صحیح نیست که هر چه توانایی مالی بیشتری داشته باشیم، زندگی‌مان کیفیت بهتری دارد. مشکل، آگاهی نداشتن از یک تغذیه صحیح است. چه بسا ما بیماری‌های بسیار سخت‌علاج و لاعلاج را در طیف مرفه جامعه مشاهده می‌کنیم که آن ها به جای اینکه از این امکانات خدادادی یا نعمت‌های الهی که در اختیارشان است استفاده بهینه کنند و کیفیت تغذیه و منش زندگی‌شان را بهبود بخشند، به زیاده روی پرداخته و حجم غذاهایشان را بالا می‌برند. به تنوع و تناسب تغذیه توجه نمی‌کنند. اما ما با هر امکانات اقتصادی و با تلفیق غلات، حبوبات، سبزیجات، میوه‌جات، مغزها و دانه‌ها به مقدار خیلی جزیی با هر امکانات اقتصادی نیازهای اساسی و کلیدی سلول های بدنمان را در اختیارشان قرار می‌دهیم. برخی افراد پس از بیدار شدن به دلیل بی‌اشتهایی یا به خاطر استفاده زیاد از چربی‌ها و نمک‌ها احساس عطش می‌کنند. معمولاً برای افرادی که در معرض خطر چاقی و کم خونی هستند توصیه می‌کنیم پیش از خوردن غذا چای نخورند و حداقل دو ساعت پس از غذا چای بنوشند تا مانعی برای جذب آهن نباشد. به جای چای، اگر اشتها ندارند به ویژه بچه ها، در فصل مرکبات از آب پرتقال بصورت خالص یا مخلوطی از میوه های دیگر مثل نارنج و نارنگی استفاده کنند. بهترین نوشیدنی برای شروع روز، یک لیوان آب است. آب اشتها را تلطیف می‌کند و می‌تواند به سم زدایی و دفع مواد زاید بدن کمک کند. چای شیرین مناسب نیست، چون از آغاز صبح میزان قندی را که سبب افزایش سطح قند خون می‌شود، بالا برده و روی پانکراس تاثیر می‌گذارد. پانکراس برای تعدیل آن انسولین ترشح می‌کند و تکرار آن باعث فرسودگی زودهنگام لوزالمعده یا پانکراس شده و زمینه بروز دیابت را فراهم می‌کند.
ورزشی,سایت یونانی نوشت باشگاه پرسپولیس حداقل ۹۰۰ هزار یورو برای انتقال علیپور به آ.ا.ک آتن یونان می خواهد. به گزارش ایسنا و به نقل از سایت enwsi یونان، باشگاه آ ا ک آتن نسبت به جذب علی علیپور، مهاجم تیم فوتبال پرسپولیس که ۲۴ سال سن دارد ابراز تمایل کرده است و مسئولان باشگاه یونانی نیز خواستار این انتقال هستند. بعد از مطرح شدن نام علیپور به عنوان یکی از گزینه‌های تقویت خط حمله تیم آ. ا. ک آتن یونان، مدیران باشگاه یونانی مذاکرات خودشان را با همتای ایرانی شأن آغاز کردند تا بتوانند زمینه جذب این مهاجم گلزن را فراهم کنند. با این حال گزارشات حاکی از آن است که باشگاه پرسپولیس ۹۰۰ هزار یورو قیمت روی علیپور گذاشته است و پایین‌تر از این مبلغ حاضر به مذاکره برای رفتن این بازیکن نیست. علی علیپور در این فصل توانسته است ۱۵ گل در ۳۷ مسابقه برای تیمش به ثمر برساند و چهار سال است در این تیم توپ زده است. قرارداد او با پرسپولیس تا تابستان سال آینده اعتبار دارد. انتهای پیام
حوادث,خبرنگار محلی که ماجرای ، نوجوان ۱۴ساله‌‌ای که توسط همسر و خانواده‌اش در منطقه رومشکان به قتل رسید، به دستور دادستان منطقه و با شکایت خانواده مقتول و متهمان پرونده بازداشت شده و به خاطر این اطلاع‌رسانی مدتی را در بازداشت بود تا این که سرانجام روز شنبه آزاد شد. به گزارش روزنامه همدلی، سینا قلندری از خبرنگاران محلی کوهدشت و رومشکان [در استان لرستان] است؛ وی در ماجرای اطلاع رسانی در رابطه با قتل مبینا سوری، دختر نوجوانی که چند پیش توسط همسرش به قتل رسید، نقش داشت و مدتی بعد تحت فشار قرار گرفت و بازداشت شد، درباره شرایط خود به همدلی می گوید:« خبر این قتل ۱۰روز قبل از رسانه ای شدن بدست من رسید، اما با توجه به شرایط منطقه ای تا حصول اطمینان از انتشار جزئیات آن خودداری کردم؛ از آنجایی که متوجه شدم بعضی رسانه ها و افراد در شبکه های اجتماعی و رسانه های فارسی زبان خارج از کشور از ظن خود بخشی از این ماجرا را با اطلاعاتی که الزاما صحت نداشت در رسانه های خود منعکس کردند، من خبر را منتشر کردم و سه ساعت بعد خبرگزاری رکنا، خبری غیر واقعی و نادرست درباره این حادثه منتشر کرد. از این رو پلیس فتا به خانه اقوام من در کوهدشت که مهمان آنها هستم مراجعه کردند و برخورد بسیار امنیتی و تندی داشتند. در پی بازداشت برخی از وسایل شخصی من، از جمله تلفن من را نیز ضبط کردند.  وی با اشاره به اینکه دادیار پرونده اعلام کرد من تبرئه بعد شده ام با قرار کفالت آزاد شدم، ادامه می دهد:یک روز بعد برای تحویل وسایل شخصی ام به دادسرا رفتم که به شکل اتفاقی با دادستان روبرو شدم و ایشان با عتاب من را خطاب قرار دادند که انتشار این خبر کار نادرستی بود و به دادیار پرونده من گفتند جوری تنبیه اش کنید که دیگر چنین اخباری را منتشر نکند.  در پی این ماجرا من دستگیر شدم، ابتدا به کلانتری منطقه و بعد از آن به زندان مرکزی خرم آباد منتقل شدم و این بازداشت حدود ۱۱روز طول کشید.» این خبرنگار ادامه می دهد:« در مدت بازداشت شرایط جسمی خوبی نداشتم، بر اثر استرس بیماری زخم معده ام تشدید شده بود و خون ریزی معده داشتم؛ در این مدت همسرم چندین بار به قاضی پرونده و دادستانی مراجعه کرده و شرایط من را برای آنها تشریح کرده بود شاید به شرایط من رسیدگی کنند، اما در قرنطینه زندان مرکزی خرم آباد، به هیچ شرایط چنین کاری فراهم نیست. حتی داروهایی را که مصرف می کردم، به من نمی دادند. گاهی از فرط درد و خونریزی بی حال می شدم تا جایی که به محض آزادی از زندان در بیمارستان بستری شدم!» وی در جواب به این پرسش که در مدت بازداشت به بهداری یا بیمارستان منتقل شده است یانه؟ میگوید:« به هیچ وجه مرا به بیمارستان منتقل نکردند و در اوج ناراحتی و خونریزی به من قرص ژلوفن دادند که ازقضا برای معده مضر است. البته یک بار پزشک بهداری زندان خرم آباد به من شربت معده و قرص امپرازول داد. پرونده پزشکی من در اختیار دادستان قرار داده شد تا مشخص شود تحت درمان هستم و تحمل بازداشت را ندارم، اما عملا کاری از پیش نرفت.» قلندری با اشاره به این که اساساً من تفهیم اتهام نشده اما بازداشت شده بودم، تصریح می کند:« به این علت سه روز پایان بازداشتم، اقدام به اعتصاب غذا کردم؛ چراکه وضعیت من و بازداشتم هیچ توجیهی نداشت. صرفا دادیار پرونده از من خواست برگه انتقال به زندانم را انگشت بزنم؛ ایشان هم از توضیحات من قانع شده بودند و تاکید داشتند دادستان درخواست بازداشت من را دارد و کاری از ایشان بر نمی آید. ضمن این که حتی اگر کسی تفهیم اتهام شود معمولا برای او قرار کفالت یا وثیقه صادر می کنند، اما این روال برای من اساسا انجام نشد. حتی رئیس قوه قضائیه هم چند روز قبل بر عدم بازداشت موقت تاکید کردند!» وی ادامه می دهد:« در مدت بازداشت همسرم چندین نوبت به دادیاری مراجعه کردند تا برای من قرار کفالت صادر شود، اما ایشان را به دادستان ارجاع میدادند. آقای دادستان هم به همسرم گفته بود شاکی خصوصی دارم؛ البته که این مسئله به هیچ وجه مانع صدور قرار کفالت نمی شود!  بهانه دیگرشان این بود که اگر آزاد شوم خانواده مقتولی که من درباره او اطلاع رسانی کرده بودم، مرا خواهند کشت. من نمی دانم اگر کسی تهدید به مرگ شود، برای حفاظت او را بازداشت میکنند یا فردی که اقدام به تهدید کرده است؟! البته به همسرم گفتند من کاری می کنم این خبرنگار نه تنها محکوم شود بلکه شغلش را از دست بدهد.»  وی با بیان این که من هنوز نمی دانم چرا بازداشت شده ام، به خاطر جدال کلامی با دادستان یا افشای حقیقت؟! ادامه می دهد:« پیش از من خبر توسط برخی رسانه های محلی و اقوام خانم سوری که کشته شده بودند، منتشر شده بود و من تنها درباره ماجرا، اطلاع رسانی دقیق و درست کردم. به نظرم من به خاطر بیان حقیقت درباره ابعاد ماجرا بازداشت شدم.کلیپ و تصاویری که از ایشان منتشر شد هم به بنده ارتباطی نداشت. متاسفانه بارها با خبرنگاران محلی به دلیل افشاگری درباره مسائلی از این دست، برخورد شده است، اما صدایشان جایی پخش نشده و شاید به همین دلیل مورد ظلم قرار گرفتند.» قلندری در جواب به این که شرایط فعلی پرونده او چگونه است و شاکیان آن چه کسانی هستند، می گوید:«شاکیان پرونده من خانواده، همسر و متهمان به قتل هستند. پرونده من به شکل ویژه از دادسرا به دادگاه فرستاده شده و در حال حاضر با قرار کفالت دو کارمند دولت آزاد هستم. البته من در متن خبرم به هیچ وجه به این افراد اتهامی نزدم؛ هدف من از انتشار این خبر بیان واقعیت و مقابله با فرهنگ فرزندکشی، همسرکشی، و تبعیض علیه زنان بود! امروز برخی از نزدیکان، همکلاسی ها و دوستان این دختر به دلیل فضای حاکم بر منطقه و فرهنگ غلط جرات ندارند برای خواندن فاتحه بر سر مزار او حاضر شوند.»
سلامت,بر اساس اعلام شرکت کنترل کیفیت هوای تهران، وزش باد نسبتا شدید در پایتخت طی امروز (۱۵ مهر) گسیل گرد و خاک و غبار آلود شدن آسمان در برخی مناطق را به دنبال دارد. به گزارش ایسنا، بر اساس پیش‌بینی‌های انجام‌شده در شرکت کنترل کیفیت هوا، طی امروز (۱۵ مهر) با حاکمیت جو آرام و ازدیاد تردد خودرو‌ها غلظت ذرات معلق افزایش می‌یابد و شاهد برقراری شرایط نامطلوب در برخی مناطق شهر تهران هستیم. به‌تدریج با رشد ناپایداری جوی و افزایش سرعت باد شرایط برای پراکندگی آلاینده‌ها فراهم و از غلظت آلاینده‌ها کاسته می‌شود. اگرچه با وزش باد نسبتاً شدید در برخی مناطق مستعد، احتمال گسیل گرد و خاک و غبار آلود شدن آسمان وجود دارد. در ساعات پایانی امروز نیز به‌تدریج با کاهش میزان ناپایداری جو و کاهش سرعت باد، افزایش غلظت ذرات معلق و برقراری شرایط نامطلوب کیفیت هوا در مناطق پرتردد دور از انتظار نیست همچنین شرایط جوی آرام تا صبح فردا (۱۶ مهر) ادامه دارد و همزمان با آغاز تردد خودرو‌ها بر غلظت ذرات معلق افزوده می‌شود و کیفیت هوا در شرایط ناسالم به‌ویژه برای گروه‌های حساس قرار می‌گیرد. طی فردا حاکمیت جو آرام و آسمان صاف باعث تجمع آلاینده‌ها می‌شود و کیفیت هوا در برخی مناطق در وضعیت نامطلوب باقی می‌ماند. با رشد ناپایداری جوی و افزایش نسبی سرعت باد در برخی ساعات بعد ازظهر فردا از غلظت آلاینده‌ها کاسته می‌شود و بهبود نسبی کیفیت هوا را به دنبال دارد. با این وجود در اواخر وقت فردا و در ساعات اوج ترافیک شبانگاهی، برقراری وضعیت ناسالم برای گروه‌های حساس در اکثر مناطق پایتخت پیش‌بینی می‌شود. بر اساس اطلاعات شرکت کنترل کیفیت هوای تهران، کیفیت هوای ۲۴ ساعت گذشته پایتخت منتهی به ۸ صبح امروز با میانگین ۷۹ در شرایط سالم قرار داشت و کیفیت هم‌اکنون پایتخت با میانگین ۸۰ در شرایط سالم است.
فرهنگی/هنری,آلبوم «خشت های اصالت» با آهنگسازی و تنظیم حسین پرنیا به تازگی توسط مرکز موسیقی حوزه هنری وارد بازار موسیقی شده است. به گزارش مهر، آلبوم موسیقی «خشت‌های اصالت» با آهنگسازی و تنظیم حسین پرنیا مشتمل بر ۱۵ قطعه موسیقی در دسترس علاقه مندان موسیقی قرار گرفته است. در این آلبوم حسن ناهید نوازنده نی، جمال جهانشاد نوازنده بربت، سیامک نعمت ناصر نوازنده تار، سیامک رئوفی نوازنده کمانچه و قیچک، محمود فرهمند نوازنده تنبک، صابر کاکاوند نوازنده تمبک، مهدی رضایی نوازنده دف و حسین پرنیا نوازنده سنتور حضور دارند. حسین پرنیا درباره این آلبوم توضیح داده است: «خشت های اصالت» دارای ۱۵ قطعه بی کلام است که ۹ قطعه از آن در دستگاه همایون و ۶ قطعه از آن در دستگاه راست پنجگاه ساخته شده است. این اثر اولین مجموعه است که به آثار تاریخی کشورمان با سازهای ایرانی می پردازد و در آن به بناهای تاریخی به عنوان نمادهای فرهنگی توجه شده است.
فرهنگی/هنری,برادران محمودی در سی و دومین حضور بین المللی خود با فیلم سینمایی «رفتن» به سی و پنجمین جشنواره بین المللی فیلم مونیخ برای شرکت در بخش مسابقه سینه ویژن رفته اند. به گزارش مهر، جشنواره بین المللی فیلم مونیخ به بزرگترین جشنواره فیلم تابستانی در اروپا مشهور است که فیلم سینمایی «رفتن» با یازده فیلم دیگر از سراسر جهان برای دریافت جایزه ۱۲ هزار یورویی جشنواره رقابت کرده است.   فیلم سینمایی «رفتن» که ۲ جایزه بهترین کارگردانی فیلم از جشنواره «بوسان» و بهترین بازیگر زن از جشنواره مراکش را در کارنامه دارد، ماه گذشته در آخرین حضور بین المللی خود موفق به دریافت جایزه بهترین فیلم از جشنواره «تریپولی» لبنان شد. جشنواره فیلم مونیخ از ۲۲جون الی ۱جولای برابر با ۱ الی ۱۰ تیر با حضور بزرگان سینمای جهان در شهر مونیخ آلمان برگزار می شود و فیلم «رفتن» با حضور کارگردان فیلم؛ نوید محمودی در این جشنواره ۲ نمایش خواهد داشت که در پایان هر ۲ نمایش، جلسه پرسش و پاسخ با حضور مردم و خبرنگاران برگزار خواهد شد. شرکت دریم لب فیلم به مدیریت نسرین میرشب حقوق بین المللی فیلم «رفتن» را برعهده دارد. پیش از این، «رفتن» در آمریکا، بلژیک و افغانستان به نمایش عمومی درآمده و قرارداد اکران در کشورهای ترکیه، مالزی، اندونزی و فیلیپین بسته شده است.
فناوری,ارتباط گوشی هوشمند با کامپیوتر و لپ‌تاپ‌، یکی از برجسته‌ترین نکته‌هایی است که نه تنها در حوزه نیازهای ضروری کاربران قرار می‌گیرد، بلکه سازندگان نیز راه‌حل‌هایی را برای آن ارائه می‌دهند. برنامه HUAWEI HiSuite از جمله برترین این نوع نرم‌افزارهاست که در ادامه به سراغ معرفی و آموزش آن خواهیم رفت. مطمئن‌ترین راه برای آپدیت گوشی یا مدیریت فایل و داده‌های آن، استفاده از ابزار و برنامه‌های اختصاصی سازنده گوشی‌های هوشمند است. HiSuite برنامه اختصاصی شرکت هوآوی است که نه تنها در مدیریت فایل و داده‌های ذخیره شده در گوشی‌های این برند مورد استفاده قرار می‌گیرد، بلکه می‌تواند در روند آپدیت و به روزرسانی نیز برنامه‌ای مطمئن و کارآمد باشد. نخستین قابلیت HUAWEI HiSuite را می‌توان در به روزرسانی بدون دردسر گوشی‌های هوشمند این کمپانی جست‌وجو کرد. به دو شیوه می‌توان گوشی‌های هوشمند را به روزرسانی کرد؛ اتصال آنها به کامپیوتر یا استفاده از خود گوشی برای به روزرسانی (OTA). هوآوی از جمله برندهایی است که به شکل مستمر در ارائه آپدیت‌های نرم‌افزاری به هر دو روش، بهبودهای کلی، وصله‌های امنیتی و ... فعالیت گسترده دارد. به روزرسانی‌های فوق بیشتر اوقات باعث بهبود عملکرد و کارایی گوشی‌های این شرکت شده و بهتر است که فرصت نصب آنها را از دست ندهیم. برخی از کاربران، موفق به نصب یا دریافت بروزرسانی به صورت OTA نشده و بهترین راه برای آنها استفاده از برنامه HiSuite است. دلایل عدم دریافت آپدیت از سوی گوشی‌های موبایل، نقص در ارائه‌دهنده سرویس اینترنت یا مشکلاتی است که به دلیل قدیمی شدن نرم افزار فعلی به وجود می‌آید. یکی از ویژگی‌های HUAWEI HiSuite امکان نصب آخرین رابط‌های کاربری EMUI است. برای استفاده از HiSuite با هدف آپدیت گوشی، رعایت چند نکته ضروری است؛ نخست آن‌که باتری گوشی تا 50 درصد شارژ داشته باشد. دوم آنکه هنگام روند به روزرسانی، کابل USB را جدا نکرده و گوشی موبایل را به هیچ وجه نباید خاموش کرد. پس از ویژگی آپدیت، دومین قابلیت HiSuite امکان مدیریت گوشی موبایل به وسیله کامپیوتر یا نوت‌بوک است. کاربران قادرند روی کامپیوترهای شخصی خود، به پیام‌ها، داده‌های شبکه‌های اجتماعی، تصاویر، ویدئوها، مدیریت برنامه‌های نصب شده و در نهایت تمام فایل‌ها دسترسی پیدا کرده و آنها را مدیریت کنند. علاوه بر مدیریت، امکان مشاهده و اطلاع از تمامی جزئیات آنها، در HiSuite فراهم شده است. ارتباط گوشی‌های هوشمند با کامپیوترهای شخصی، می‌تواند از طریق یک رابط USB صورت می‌گیرد و نقل و انتقال فایل‌ها، حتی بدون استفاده از برنامه‌های نرم افزاری جانبی میسر می‌شود. با وجود این، ویژگی برتر HiSuite گزینه‌ها و قابلیت‌های بسیار زیاد و محیط امن آن است. HiSuite در پشتیبان‌گیری از اطلاعات نیز یک نرم افزار کارآمد است. امکان تهیه نسخه پشتیبان به منظور جلوگیری از نابودی داده‌های شما، یک ویژگی تحسین‌برانگیز و البته ضروری در این برنامه است. همچنین قابلیت بازیابی گوشی موبایل در صورت بروز نقص‌های فنی، مشکلاتی که برای برنامه‌های نصب شده به وجود می‌آید یا حتی هرگونه خطا، در برنامه HiSuite تعریف شده است. • برنامه HiSuite برای سیستم عامل‌های مک و ویندوز در دسترس است. • ابتدا آخرین نسخه برنامه را دانلود کرده و سپس بر روی لپ تاپ یا کامپیوتر خود نصب کنید. • گوشی با کابل USB به کامپیوتر شخصی متصل باشد. • در صورتی که در گوشی موبایل پیام تایید به منظور ارتباط HDB را مشاهده کردید، به آن اجازه استفاده دهید. • در صورتی که این پیام بر روی گوشی شما ظاهر نشد، با رفتن به بخش تنظیمات، گزینه HDB را از طریق بخش جستجو، پیدا کنید. این تنظیمات در قسمت امنیت (Security) قرار گرفته است. • فرایند شناسایی گوشی شما پس از باز کردن برنامه HiSuite به صورت خودکار آغاز می شود. با نمایش مدل گوشی، از شناسایی آن اطمینان حاصل خواهید کرد. • سپس گزینه‌های برنامه HiSuite را با یک رابط کاربری بسیار ساده و کاربردی مشاهده خواهید کرد. در صورت نیاز به به روزرسانی گوشی هوشمند خود، می‌توانید از قسمت Update، آخرین به روزرسانی‌های احتمالی را چک کنید. در تب های Data Backup و System Restoration می‌توانید به تهیه نسخه پشتیبان و بازگردانی اطلاعات بپردازید.
ورزشی,دروازه‌بان یوونتوس کلکسیون عجیبی از پیراهن های بازیکنان فوتبال دارد.
سیاسی,آیت‌الله خامنه‌ای رهبر معظم انقلاب اسلامی نامه‌ای خطاب به جوانان عراقی نوشتند. به گزارش گروه سیاسی خبرگزاری تسنیم، آیت‌الله خامنه‌ای رهبر معظم انقلاب اسلامی نامه‌ای خطاب به جوانان عراقی نوشته است. در متن این نامه آمده است: به جوانان عزیز عراقی من شما را بسیار دوست دارم، و برایتان دعا می‌کنم، و از خداوند متعال مسألت می‌کنم به شما پیروزی و توفیق در کسب سعادت دنیوی و اخروی و ثبات در صراط مستقیم عطا کند. من به شما مژده آینده‌ای درخشان برای عراق را می‌دهم؛ آینده‌ای که به دستان شما و اراده والایتان ساخته خواهد شد. و لا حول و لا قوة الا بالله. سیّدعلی خامنه‌ای
فناوری,یکی از آسیب‌پذیری‌های اندروید به برنامه‌نویسان اجازه می‌دهد محتوای صفحه نمایش دستگاه اندرویدی را رصد کرده و صداها را ضبط کنند و طبق آمار، سه‌چهارم از دستگاه‌های اندرویدی فعال فعلی، تحت تاثیر این آسیب‌پذیری قرار گرفته‌اند. به گزارش ایسنا، گوشی‌های هوشمند اندرویدی با سیستم عامل لالی‌پاپ، مارشمالو و نوقا، نسبت به حمله‌ای که از سرویس مدیا پروجکشن‌ (MediaProjection) سوء‌استفاده می‌کند، آسیب‌پذیر هستند. مدیا پروجکشن یکی از سرویس‌های اندروید است که قادر به دریافت محتویات صفحه نمایش و ضبط صدای سیستم است. این حفره همزمان با عرضه نسخه اندروید ۵.۰ لالی‌پاپ معرفی شد. این چارچوب به برنامه‌نویسان اجازه می‌دهد محتوای صفحه نمایش دستگاه اندرویدی را رصد کرده و صداها را ضبط کنند. پیش از عرضه این نسخه از اندروید، اپلیکیشن‌های ضبط نمایشگر به دسترسی روت یا کلیدهای مخصوص احتیاج داشتند. طبق آمار به دست‌ آمده از توزیع این دستگاه‌ها در بازار، ۷۷.۵ درصد (سه‌چهارم) از تمام دستگاه‌های اندرویدی فعال فعلی، تحت تاثیر این آسیب‌پذیری قرار گرفته‌اند. با انتشار اندروید لالی‌پاپ، گوگل این سرویس را بدون نیاز به مجوزی که برنامه‌های کاربردی پیش از نصب از کاربر درخواست می‌کنند، در اندروید قرار داد. آگاهی از همین موضوع باعث شد تا برنامه‌ها از طریق یک «تماس عمدی»، دسترسی به این سرویس سیستمی را درخواست کنند. این تماس عمدی و استفاده از سرویس، یک پنجره پاپ‌آپ SystemUI را به کاربر نشان می‌دهد که هنگام گرفتن عکس از صفحه و ضبط صدای سیستم توسط برنامه، به کاربر هشدار می‌داد. با توجه به اطلاعات وب‌سایت مرکز ماهر (مدیریت امداد و هماهنگی رخدادهای رایانه‌ای) در اوایل زمستان سال گذشته (۲۰۱۶)، محققان امنیتی آزمایشگاه MWR کشف کردند که مهاجم می‌تواند زمان ظاهر شدن پنجره SystemUI را شناسایی کند. با دانستن این زمان، مهاجمان می‌توانند پنجره دلخواهی را روی آن نشان دهند و متن آن را با پیام دیگری مخفی کنند. روش ضربه-سرقت برای سرقت صفحه کاربران این روش به نام ضربه-سرقت شناخته شده است و چندین سال است که توسط توسعه‌دهندگان بدافزار اندروید مورد استفاده قرار می‌گیرد. در این روش، مهاجمان ضربات کاربر روی صفحه را به سرقت می‌برند و از آنها برای رسیدن به هدف مورد نظر خود استفاده می‌کنند. این روش زمان ارائه مجوز به اپلیکیشن (برنامه نرم‌افزاری) جهت ضبط محتوای نمایشگر، می‌تواند کاربران را فریب داده و یا حتی در صورت نمایش پیغام، چیز کاملا متفاوتی به آنها بگوید. برنامه‌ای که از ساختار مدیا پروجکشن استفاده می‌کند، به صورت معمول، درخواست دسترسی به آن را از طریق نمایش پیغامی روی نمایشگر دستگاه به کاربر اعلام می‌کند و تنها پس از آن، فریم‌ورک به برنامه اجازه ضبط محتویات نمایشگر را خواهد داد. این حفره امنیتی، مهاجمان و هکرها را قادر می‌سازد تا روی پیامی که در شرایط عادی از سوی مدیا پروجکشن برای ضبط محتوا صادر می‌شود، سرپوش بگذارند. گروه تحقیقاتی MWR در گزارش خود توضیح داده که علت اصلی این آسیب‌پذیری این واقعیت است که نسخه‌های اندرویدی که تحت تاثیر آن قرار می‌گیرند، قادر به تشخیص پنجره‌های پنهان‌شده نیستند. همین موضوع به مهاجم اجازه می‌دهد تا برنامه‌ای کاربردی ایجاد کند که می‌تواند یک هم‌پوشانی تولید کند. این هم‌پوشانی منجر به افزایش مجوزهای برنامه می‌شود و اجازه دریافت صفحه نمایش کاربر را به مهاجم می‌دهد. گوگل این آسیب‌پذیری را در پاییز امسال در سیستم عامل اندروید با انتشار اندروید۸.۰ اورئو برطرف کرده است؛ اما نسخه‌های قدیمی‌تر اندروید همچنان آسیب‌پذیر هستند. هنوز مشخص نیست که آیا گوگل قصد دارد این آسیب‌پذیری را نیز برای نسخه‌های قدیمی‌تر آسیب‌پذیر اندروید حل کند یا خیر، به همین دلیل کاربران باید دستگاه‌های خود را به‌روز کرده و نسبت به دانلود و نصب برنامه‌ها با احتیاط بیشتر برخورد کنند. محققان تاکید کردند حمله‌ای که از این نقص سوء‌استفاده می‌کند، کاملا غیرقابل شناسایی نیست. هنگامی که یک برنامه کاربردی، دسترسی به سرویس مدیا پروجکشن را به دست می‌آورد، یک نمایش مجازی ایجاد می‌کند که آیکون Screencast را در نوار اعلان فعال می‌کند. گروه تحقیقاتیMWR همچنین راه‌حلی برای توسعه‌دهندگان نرم‌افزار اندروید ارایه داده است که می‌تواند این مساله از طریق WindowManager را حل کند. این راه‌حل اطمینان می‌دهد که محتوای پنجره‌های برنامه‌های کاربردی، امن محسوب می‌شوند و مانع از نمایش آن در تصاویر یا مشاهده در نمایش‌های ناامن می‌شود.
حوادث,‌سخنگوی اورژانس قم گفت: بامداد امروز حادثه ریلی یک فوتی بجای گذاشت. ‌به گزارش‌ ایسنا‌، به نقل از اورژانس استان قم، مهدی فراهانی عنوان کرد: بامداد امروز یکشنبه با اعلام حادثه برخورد قطار با فردی بر روی ریل قطار در قم آمبولانس و پرسنل اورژانس ازنزدیکترین محل اعزام شد. سخنگوی اورژانس قم افزود: نیروها در اسرع وقت خود را به ایستگاه راه آهن رساندند اما متاسفانه با توجه به شدت و نوع آسیب‌های وارده اقدامات پرسنل ۱۱۵ موثر واقع نشد و فرد مجروح جان خود را از دست داده بود.
سیاسی,"سعید خطیب زاده سخنگوی وزارت خارجه خبر بازداشت یکی از دیپلمات‌های کشورمان در ترکیه را تکذیب کرد. به گزارش عصرایران، سعید خطیب زاده سخنگوی وزارت امور خارجه در واکنش به مطلب منتشر شده در یکی از رسانه‌های ترکیه و طرح برخی ادعا‌ها اظهار کرد: مطلب مطرح شده کاملا بی اساس و مبتنی بر اتهامات بی‌پایه است. وی افزود: هیچ یک از کارکنان سرکنسولگری کشورمان در استانبول از دور و نزدیک درگیر فعالیت‌های مورد ادعای این رسانه نبوده و نیستند، همچنین احدی از کارمندان سرکنسولگری کشورمان بازداشت نشده است. خطیب زاده تاکید کرد: فرد نام برده شده در این رسانه کارمند سر کنسولگری نبوده و برای پیگیری موضوع پیش آمده و روشن شدن ابعاد آن از مجاری رسمی با مقامات ترکیه در تماس هستیم.   روزنامه دیلی‌صباح ترکیه از بازداشت کارمند کنسولگری ایران در استانبول خبر داده بود. به نوشته روزنامه دیلی‌صباح ترکیه این بازداشت در ارتباط با قتل ""مسعود مولوی"" خبر داد. مولوی شهروند ایرانی در ترکیه ساکن شده بود.     شرح عکس: ساختمان کنسولگری ایران در استانبول ترکیه"
سیاسی,عضو شورای مرکزی حزب موتلفه اسلامی درباره برخی حواشی پیرامون جریان اصولگرایی توضیحاتی ارائه داد. به گزارش باشگاه خبرنگاران، حمیدرضا ترقی، عضو شورای مرکزی حزب موتلفه اسلامی، با اشاره به رخدادهای درون جریان اصولگرا برای انتخابات سال آینده گفت: در حال حاضر هیچ اختلافی در میان اصولگرایان وجود ندارد و اینکه احمدی نژاد با حداد عادل مشکل پیدا کرده نشان دهنده اختلاف در میان جریان اصولگرایی نیست، بلکه اختلاف بین اصولگرایان و جریان انحراف در کشور است. او ادامه داد: شورای ائتلاف نیروهای انقلاب و شورای وحدت اصولگرایان هم در حال مذاکره و رسیدن به وحدت در انتخاب نامزد واحد هستند و چند روز پیش هم با طرح این موضوع که محمدباقر قالیباف اعلام کرده بود که به نفع سید ابراهیم رئیسی کنار می‌رود کاملا زمینه را برای وحدت بر روی یک نامزد شکل داده و بحث‌ها و دیدگاه‌هایی هم که در میان آنها در حال مطرح شدن است صرفا تبادل نظر بوده؛ اما بزرگ‌نمایی‌هایی که از بیرون بر این موضوع انجام شده غیر واقعی است و مسائل دوستانه در حال حل شدن؛ امیدواریم که به زودی شاهد وحدت میان دو شورا باشیم. ترقی با اشاره به اتهاماتی که مبنی بر پوپولیست‌گرایی به اصولگرایان زده می شود افزود: معمولا جریان‌هایی که ریشه و سرمایه اجتماعی مناسبی ندارند در تلاش هستند با فریب مردم و استفاده از مهندسی افکار عمومی جامعه از این نوع روش‌ها برای جذب مردم استفاده کنند. متاسفانه این مساله در بین اصلاح طلبان بسیار بیشتر از اصولگرایان رخ داده است، زیرا اصولگرایان پایه رایی در بین قشر متدین و تکلیف گرای جامعه دارند و این پایگاه رای نیازشان را به رفتارهای پوپولیستی کاهش می‌دهد. جدال احمدی‌نژاد و حدادعادل دوئل انتخاباتی است همچنین اعتمادآنلاین نوشت؛ ابوالقاسم رئوفیان،‌ فعال سیاسی اصولگرا،‌ در خصوص آنکه حدادعادل گفته بود:« آمدن احمدی‌نژاد به انتخابات را اصلاً در نظر نگیرید، به ‌نوعی این تکلیف روشن است.» گفت: اظهارات آقای حدادعادل متاسفانه زیاد در راستای رفع دغدغه‌های مردم در انتخابات ۱۴۰۰ نیست. حتی می‌توان گفت، این عمل به نوعی مؤید آن است که ایشان با وجود نداشتن جایگاه قانونی، از رد صلاحیت‌شده‌ها مطلع است پس ایشان خیال همه را را راحت کند و اسم رد صلاحیت‌شده‌ها را بگوید. باید به آقای حداد گفت، شما چطور ادعای سیاستمداری می‌کنید و در قالب لیدر یک جریان ریشه‌دار ادبیات غیرمنطقی دارید. انگار آنها این پیام را می‌دهند که حتی می‌توانند روی تصمیم شورای نگهبان تاثیرگذار باشند. آن هم در شرایطی که در میان عامه مردم محبوبیت و مقبولیتی ندارند. دبیر کل حزب ایران‌زمین در ادامه گفت: این سخنان من به هیچ وجه مهر تاییدی بر حضور احمدی‌نژاد نیست چراکه او در طول هشت سال ریاست‌جمهوری همه سرمایه‌های مملکت را به هدر داد آن هم در شرایطی که کشور را با نفت ۱۱۰ دلاری و با بیشترین فروش اداره می‌کرد. آقای خاتمی در حالی کشور را به احمدی‌نژاد داد که با داشته‌های آن برهه به راحتی می‌شد امور حوزه‌های مختلف را به سادگی مدیریت کرد. او تصریح کرد:‌ جدال احمدی‌نژاد و حدادعادل یک دوئل انتخاباتی است که با توجه به اینکه مردم روزهای دشواری را سپری می‌کنند کار قشنگی نیست و باعث ایجاد نوعی بدبینی در میان مردم خواهد شد، این در حالی است که نه دولت بهاری‌ها و نه گروه‌شان توانایی رسیدگی به امور و کاهش مشکلات مردم را ندارند. این فعال سیاسی اصولگرا توضیح داد: مساله اول انتخابات ۱۴۰۰ برای ما این است که برای مشارکت حداکثری هر کاری که لازم است انجام دهیم. اما برخی تمام هم و غم‌شان را به کار بسته‌اند تا با ایجاد دلسردی در جامعه، انتخابات با رأی کمی برگزار شود و خودشان بتوانند دولت را در دست گیرند. ابوالقاسم رئوفیان در پایان گفت: نباید به یکدیگر پنجه بیندازیم و با ایجاد هرج‌ومرج انگیزه مردم را روزبه‌روز کمتر کنیم چون چنین کارهایی با شاخصه‌های رجل سیاسی منافات دارد و به لحاظ روحی و روانی جامعه را آزار می‌دهد.
فناوری,وقتی صحبت از بازار میان‌رده می‌شود به طور معمول انتظار گوشی‌های ساده با دوام نه‌چندان طولانی را داریم؛ اما هوآوی با ساخت محصولاتی مانند Huawei Y9 2019 نشان داده که می‌توان از یک گوشی میان‌رده نیز انتظار سطح بالایی از کیفیت را داشت. ضمن داشتنِ پرچم‌داران قدرتمند، جزء شرکت‌های توانا در ساخت گوشی‌های میان‌رده نیز محسوب شود. استفاده از فناوری‌های رده بالا در کنار مواد اولیه با کیفیت و دقت بالای تیم طراحی باعث شده محصولات این شرکت مانند Huawei Y9 2019 باکیفیت و خوش ساخت باشند، که حتی با وجود میان‌رده بودن بتوان برای مدت زمان طولانی، عملکردی مناسب از آنها انتظار داشت. با معرفی نسخه سال 2019 گوشی محبوب Huawei Y9، این شرکت توانسته محصولی را خلق کند که استانداردها را در بحث کیفیت ساخت، توان پردازشی، دوربین و سایر خصوصیات در رنج قیمتی خود رعایت کند. Huawei Y9 2019 از بدنه‌ای با جنس پلی کربنات و آلومینیوم ساخته شده که مقاومت بالایی در برابر فشار و ضربه دارد. همچنین نحوه تراش و برش بدنه نیز زیباست و یک‌دست جلوه می‌کند. برای Huawei Y9 2019 دو دوربین دوگانه در دو سمت دستگاه در نظر گرفته شده است که سنسور دوم در هر دو ماژول از نوع عمق میدان است؛ این سنسور باعث می‌شود کاربر بتواند فوکوس دقیق‌تری روی سوژه داشته باشد و در اضافه کردن افکت‌های تصویری (مانند تار کردن زمینه و ایجاد جلوه‌های هنری)، عملکرد مطلوبی از خود نشان دهد. هوش مصنوعی از قابلیت‌های دیگر Huawei Y9 2019 است. به صورت کلی هوش مصنوعی گوشی‌های هوآوی از سال 2019 به بعد در تمام جای دستگاه دیده می‌شوند و تلاش شده تا به بهترین شکل از ویژگی‌های آن استفاده شود. نکته مهم در این گوشی، نمایشگر زیبا و قدرتمند آن است که با کیفیت خود می‌تواند سطح توقع کاربر را بالا ببرد. این نمایشگر در تست‌های فنی و تخصصی هوآوی برای بررسی میزان کیفیت، جهت انجام امور پایه مانند لمس صفحه، تا 800 هزار مرتبه مورد تست قرار گرفته و موفق شده است همچنان عملکردی مانند روز اول را از خود نشان بدهد. در ادامه‌ی بحث کیفیت نمایشگر، Huawei Y9 2019 موفق به کسب گواهینامه ویژه موسسه TÜV Rheinland آلمان برای محافظت از چشم کاربر شده است. این دستاورد با تنظیم صحیح تابش طیف نور آبی از نمایشگر به چشم کاربر به دست می‌آید. به عبارت ساده وقتی با این گوشی کار می‌کنید، چشمان شما بسیار کمتر از حالت عادی خسته شده و میزان آسیب وارده به آنها بسیار کمتر از حالت عادی خواهد بود. ما به عنوان کاربر از گوشی خود در یک زمان و مکان مشخص استفاده نمی‌کنیم و شرایط دمایی، گرما و رطوبتی که دستگاه در آن قرار می‌گیرد، متفاوت است. به همین خاطر هوآوی گوشی Huawei Y9 2019 را در شرایط بسیار سرد (تا منفی 40 درجه سانتی‌گراد) و بسیار گرم (تا 70 درجه سانتی‌گراد) مورد تست قرار داده که در هیچ کدام از این تست‌ها هیچ اختلالی در کارکرد این گوشی مشاهده نشده است. تست بعدی که Huawei Y9 2019 توانسته آن را با موفقیت پشت سر بگذارد تستی مربوط به زندگی روزمره و آزمودن درگاه شارژ دستگاه است. در این تست هوآوی با اتصال کابل شارژر گوشی به تعداد دفعات 10 هزار بار و سپس قطع کردن آن، عملکرد آن را مورد بررسی قرار داده است. در نتایج تست‌ها مشخص شد عملکرد دستگاه در این ده هزار بار اتصال و درآوردن سوکت شارژ USB به نحو هوشمند و باکیفیتی مدیریت شده و دفعات بالای آن به هیچ عنوان به سوکت شارژ و کابل USB آسیب نمی‌زند. در ادامه کمی هم به آزمون‌های مرتبط با صدا می‌پردازیم. دکمه‌های تنظیم صوت این گوشی‌ها پیش از عرضه نهایی حدود 55 هزار بار مورد تست قرار می‌گیرند که آزمایش‌های هوآوی نشان داده پس از پایان این تست‌ها هیچ مشکلی برای این دکمه‌ها ایجاد نمی‌شود. با تست قطع و وصل کردن جک استاندارد 3.5 میلی‌متری نیز شرایط یکسان است و هوآوی در مورد این گوشی اعلام کرده که 5000 بار تست قطع و وصل این جک، خللی در عملکرد این درگاه ایجاد نمی‌کند. آخرین آزمونی که هوآوی روی آن تأکید ویژه داشته، تست دکمه پاور دستگاه است که در بسیاری از گوشی‌های میان‌رده بازار پس از مدتی دچار مشکل و خرابی می‌شود. هوآوی این دکمه را نیز به مدت 200 هزار بار مورد آزمون قرار می‌دهد تا از صحت طراحی و کیفیت آن مطمئن شود. همانطور که مشاهده می‌کنید برخلاف تست‌های عجیب و غیرکاربردی که در اینترنت وجود دارند، هوآوی با اجرای آزمون‌هایی که به طور مستقیم با زندگی روزمره کاربر در ارتباط است، توانسته عملکرد بدون ایراد Huawei Y9 2019 را در درازمدت تضمین کند. مجموعه‌ی این تست‌ها نشان می‌دهد این گوشی در عین قرار گرفتن در گروه میان‌رده می‌تواند یکی از بهترین عملکردها را در میان گوشی‌های موجود در سطح بازار از لحاظ کیفیت ساخت و عملکرد داشته باشد.
سیاسی,در جلسه روز یکشنبه ستاد هماهنگی اقتصادی دولت، گزارشی از برنامه های اجرا شده و در دست اقدام دولت برای ایجاد ثبات در بازار ارز از سوی دستگاه های ذیربط ارائه شد.
حوادث,"به دنبال وقوع انفجاری در یک ساختمان سه طبقه مسکونی در ایالت ""بایرن"" آلمان تاکنون سه نفر مفقود شده‌اند. به گزارش ایسنا، این انفجار امروز (یک‌شنبه) در شهر ""رتنباخ ام اوربرگ"" واقع در ایالت ""بایرن"" آلمان به وقوع پیوسته است. در پی این انفجار سقف ساختمان فرو ریخته و سه نفر که احتمالا در زیر آوارهای ساختمان گرفتار شده‌اند، مفقود شده‌اند. هم‌چنین چندین خودرو در این انفجار نابود شده و ساختمان مسکونی کنار این ساختمان نیز آسیب دیده است. بنا بر گزارش خبرگزاری شینهوا، علت این حادثه هنوز مشخص نشده است."
سلامت,متخصص رادیوانکولوژی توضیحاتی درباره سرطان پروستات، علائم و نشانه‌های آن و همچنین درمان این بیماری ارائه داد و گفت: سرطان پروستات اصولاً در سنین بالا و میانگین سنی ۵۰ سال به بالا بروز می یابد.   به گزارش خبرآنلاین، به نقل از انجمن کلینیکال انکولوژی ایران دکتر حمیدرضا دهقان منشادی متخصص رادیوانکولوژی درباره موضوع سرطان پروستات اظهار داشت: سرطان پروستات دومین سرطان شایع در میان مردان پس از سرطان ریه است و سالانه تعداد زیادی را در جامعه گرفتار می کند.    وی افزود: سرطان پروستات اصولاً در سنین بالا و میانگین سنی ۵۰ سال به بالا بروز می یابد و احتمال ابتلاء آن بیشتر است البته گاهی در سنین پایین ۵۰ سال هم به وقوع می‌پیوندد.    این متخصص رادیوانکولوژی ادامه داد: از آنجایی که پروستات در مسیر مثانه و مجاری ادراری قرار دارد ایجاد سرطان با علائم ادراری مانند شب ادراری، تکرر ادرار، کوتاه و منقطع شدن ادرار و گاهی ناراحتی و درد هنگام نشستن و برخاستن همراه است که البته این علائم می‌تواند مشابه علائم هایپرپلازی پروستات یا همان بزرگ شدن پروستات باشد.    وی با اشاره به اینکه پزشک متخصص بر اساس انجام معاینه فیزیکی مقعد و آزمایش PSA می تواند متوجه شود که آیا علائم ناشی از بزرگی پروستات یا سرطان پروستات است، گفت: اگر نتیجه آزمایش PSA بالا باشد تشخیص سرطان پروستات داده می شود به عبارتی اگر این عدد دو نانوگرم در میلی لیتر در خون باشد نشان دهنده یک اختلال در فرد است که می تواند حاکی از بزرگ شدن پروستات و یا سرطان باشد که راه افتراق با روش آزمایشگاهی و توسط پزشک انجام می‌گیرد.    وی خاطر نشان کرد: اگر این عدد بالاتر از دو باشد و در معاینه هم تومور مشخص باشد باید حتماً سونوگرافی، سی تی اسکن و ام آر آی انجام گیرد و اگر مشکوک به بدخیمی بود باید حتماً بیوپسی انجام شود به ویژه اگر این عدد بالای ۴ باشد و سپس مسیر درمانی برای بیمار مشخص شود.    دکتر دهقان منشادی یادآور شد: بیمارانی که مبتلا به سرطان پروستات می‌شوند سه دسته هستند؛ دسته اول کسانی که در مرحله پایین این بیماری هستند و تومور هنوز رشد جدی نداشته که با روش جراحی و رادیوتراپی می‌توان آنها را درمان کرد دسته دوم و سوم کسانی هستند که مرحله بیماری آنها به سطح متوسطه و پیشرفته رسیده و حتماً باید درمان رادیو تراپی برای آنها صورت گیرد و اصولاً جراحی توصیه نمی‌شود.    وی خاطر نشان کرد: انجام غربالگری از طریق آزمایش PSA در سنین بالای ۵۰ سال در تشخیص به موقع این بیماری و درمان موفقیت آمیز آن بسیار حائز اهمیت است.
سلامت,"مطالعه اخیر پژوهشگران ""دانشگاه دوک"" ایالات متحده آمریکا نشان می‌دهد تفاوت‌های قابل توجهی در شبکیه بیماران مبتلا به آلزایمر و افراد عادی وجود دارد که تنها با یک آزمایش چشم می‌توان متوجه آن شد. به گزارش ایسنا و به نقل از گیزمگ، پژوهشگران آمریکایی اخیراً دریافته‌اند انجام آزمایش چشم می‌تواند سریع‌تر از دیگر آزمایشات بیماری آلزایمر افراد را پیش از ظهور علائم، تشخیص دهد. در این مطالعه پژوهشگران دانشگاه دوک بر روی یک فناوری تصویربرداری غیرتهاجمی به نام ""آنژیوگرافی توموگرافی انسجام نوری""(OCTA) متمرکز بودند. فناوری مذکور پزشکان را قادر می‌سازد تا به سرعت جریان خون را در مویرگ‌های کوچک پشت شبکیه بررسی کنند. شبکیه داخلی‌ترین لایهٔ چشم است و شامل سلول‌های گیرندهٔ نور و نورون‌ها می‌شود. این لایه بسیار نازک(قطری حدود ۰٫۵ میلی‌متر) ۷۵٪ مساحت کره چشم را می‌پوشاند. شبکیه لایه حساس به نور را تشکیل می‌دهد و با تبدیل جریان الکترومغناطیسی نور به پیام عصبی و انتقال آن از طریق عصب بینایی به لوب پس‌سری به مغز توانایی دیدن را می‌دهد. ""شارون فکرت""(Sharon Fekrat) نویسنده ارشد این مطالعه گفت: ما رگ‌های خونی که در طول آزمایش منظم چشم دیده نمی‌شوند را اندازه‌گیری می‌کنیم. ما این کار را با فناوری غیرتهاجمی که تصاویری با رزولوشن بالا را از رگ‌های خونی بسیار کوچک در شبکیه در عرض چند دقیقه می‌گیرد، انجام می‌دهیم. بیش از ۲۰۰ فرد در این مطالعه مورد بررسی قرار گرفتند و چشم همه با استفاده از دستگاه‌های جدید ""آنژیوگرافی توموگرافی انسجام نوری"" تصویربرداری شد. در این میان ۱۳۳ فرد سالم، ۳۹ نفر مبتلا به بیماری آلزایمر و ۳۷ نفر مبتلا به اختلال شناختی خفیف(MCI) بودند. یکی از اهداف کلیدی این مطالعه شناسایی هر گونه دژنراسیون شبکیه‌ای است که می‌تواند به طور مستقیم با بیماری آلزایمر مرتبط باشد. اختلال شناختی خفیف(Mild Cognitive Impairment)، یک اختلال عصبی است که در افراد مسن رخ می‌دهد و شامل اختلالات شناختی همراه با اختلالات جزئی در فعالیت‌های روزمرهٔ زندگی می‌شود؛ همچنین به عنوان زوال عقل اولیه و اختلال حافظهٔ منزوی شناخته شده‌ است. نتایج نشان داد به طور قابل توجهی چگالی لکه زرد و تراکم پرفیوژن افراد مبتلا به آلزایمر در مقایسه با افراد سالم و افراد مبتلا به اختلال شناختی خفیف کمتر بود. لکهٔ زرد یا ماکولا(Macula) بخشی از شبکیه است که بیشترین حساسیت به نور را دارد و موجب دید مستقیم و واضح می‌شود. لکه زرد برای کارهای دقیق مثل خواندن و رانندگی لازم است. فکرت در انتها افزود: این فناوری می‌تواند یک روش بسیار خوب در تشخیص زودهنگام بیماری آلزایمر و قبل از اینکه علائم این بیماری ظاهر شوند، باشد. یافته‌های این مطالعه در مجله ""Ophthalmology Retina"" منتشر شد."
فناوری,کلاهبرداری جدیدی در اینستاگرام رایج شده که با ارسال پیامی جعلی ادعا می‌شود فرد قوانین کپی رایت را نقض کرده تا اطلاعات ورود به حساب کاربری وی سرقت شود. به گزارش مهر به نقل از دیلی میل، اینستاگرام با بیش از یک میلیارد کاربر فعال در معرض خطر هک اطلاعات قرار دارد. به همین دلیل به کاربران هشدار داده شده نسبت به پیام‌های غیر معمول در بخش «پیام‌های خصوصی»(DM) احتیاط کنند. این شبکه اجتماعی از کلاهبرداری جدیدی خبر داده که هم اکنون در جریان است و هکرها با ارسال پیامی جعلی اطلاعات ورود به حساب کاربری افراد را سرقت می‌کنند. به طور دقیق‌تر در این فرایند هکرها پیامی جعلی برای کاربر ارسال می‌کنند که به نظر می‌رسد از Instagram Copyright Help Center به دلیل نقض قوانین کپی رایت فرستاده شده است. البته اینستاگرام تأیید کرده هیچ گاه به دلیل نقض قوانین کپی رایت برای کاربرانش پیام مستقیم ارسال نمی‌کند. همچنین این شبکه اجتماعی توصیه کرده کاربران روی لینک‌های موجود در پیام کلیک نکنند. اینستاگرام در توئیتر نسبت به این کلاهبرداری به کاربرانش هشدار داد. در متن این پیام جعلی آمده است: در یکی از پست‌های حساب کاربری شما قانون کپی رایت نقض شده است. اگر معتقدید این امر درست نیست، باید بازخورد مناسب در این باره فراهم کنید. در غیر این صورت حساب کاربری شما در ۲۴ ساعت بسته می‌شود. همچنین در این پیام کاربران ترغیب می‌شوند تا روی لینکی کلیک کنند که در آن از افراد خواسته می‌شود نام کاربری و رمز خود را وارد کنند. به این ترتیب کلاهبرداران به اطلاعات خصوصی افراد دسترسی می‌یابند.
سلامت,پس از دو دهه تحقیقات پیش بالینی، مرحله اول آزمایش‌های بالینی واکسن پیشگیری از سرطان سینه آغاز شد. این واکسن پروتئینی را هدف قرار می‌دهد که با سرطان‌های سینه سه‌گانه منفی بیان می‌شود.
ورزشی,سرمربی رئال مادرید دوست ندارد بدون حضور تماشاگران بازی کند.
حوادث,معاون فنی مرکز مدیریت حوادث و فوریت‌های پزشکی ساوه گفت: یک چوپان بر اثر برخورد با قطار در ساوه جان خود را از دست داد. احمدعلی امینی در گفتگو با خبرنگار ایسنا، اظهار کرد: در ساعت ۸:۳۰ امروز خبری مبنی بر برخورد قطار مسافربری مشهد به همدان با یک چوپان در محدوده روستای گوجه منار از توابع شهر نوبران از طریق مرکز فرماندهی عملیات اورژانس ۱۱۵ قم به واحد دیسپچ اورژانس ساوه اطلاع رسانی شد. وی گفت: پس از اطلاع از این حادثه سریعاً هماهنگی‌های لازم با واحد دیسپچ جمعیت هلال احمر شهرستان ساوه انجام گرفت و در نتیجه کد عملیاتی پایگاه هلال احمر تجرک به محل اعزام و پس از معاینه فرد حادثه دیده اعلام شد که متأسفانه مصدوم به علت شدت جراحات وارده جان خود را از دست داده است.
حوادث,"یک بازیگر روس بر اثر افتادن دکورهای صحنه به هنگام اجرا در تئاتر ""بولشوی""، مشهورترین تئاتر جهان در مسکو جان خود را از دست داد. به گفته مقامات این تئاتر، یوگنی کولش، در حادثه‌ای که روز گذشته در صحنه تئاتر درجریان اجرای اپرای سدکو اتفاق افتاد، کشته شد. به گزارش بی بی سی؛ تصاویر منتشره از این حادثه، بازیگران را نشان می‌دهد که سراسیمه از کارکنان تئاتر درخواست کمک می‌کنند. هر چند تماشاگران تلاش کردند تا آقای کولش را زنده نگه دارند، اما موفق نشدند. بازرسان می‌گویند که در حال بررسی شرایطی هستند که به مرگ این بازیگر ۳۷ ساله منجر شد. تئاتر بولشوی در بیانیه‌ای که در این باره منتشر کرده، گفته است: ""اجرا بلافاصله پس از حادثه متوقف شد و از تماشاگران خواسته شد تا تالار را ترک کنند."" تصور می‌شود که آقای کولش به هنگام اجرای برنامه در جهت اشتباهی در صحنه حرکت کرده و همین امر باعث افتادن دکورهای صحنه بر روی او شده است. تماشاگران شوکه شده در شبکه‌های اجتماعی گفته‌اند که در ابتدا تصور کردند که این حادثه بخشی از اجرای برنامه است. اما واقعیت حادثه فورا پس از واکنش سایر بازیگران مشخص شده که بر روی صحنه فریاد می زدند و درخواست می‌کردند تا آمبولانس بیاید. به گفته رسانه‌های محلی یوگنی کولش از سال ۲۰۰۲ در اجرای برنامه‌ها در این تئاتر حضور داشت. این اولین حادثه غم انگیز نیست که در این تئاتر مشهور جهان اتفاق می‌افتد. در ژوئیه ۲۰۱۳، ویکتورسدوف، ویولونیست سرشناس بر اثر سقوط در بخش گود جایگاه ارکستر جان خود را از دست داد. او به مدت چهار دهه به عنوان یکی از اعضای ارکستر در تئاتر ""بولشوی"" حضور داشت."
سلامت,"در مجاری ادراری از چند طریق ایجاد می‌شود. می‌تواند با مواد شیمیایی مانند اکسالیت یا فسفر در ادرار ترکیب شود. اگر این مواد بسیار غلیظ شده و جامد شوند، این اتفاق می‌افتد. همچنین می‌تواند در اثر تجمع اسیداوریک ایجاد گردد. تجمع اسیداوریک در اثر متابولیسم پروتئین به وجود می‌آید. دستگاه ادراری شما برای دفع مواد جامد طراحی نشده است، بنابراین جای تعجب نیست که دفع بسیار دردناک باشد. خوشبختانه معمولاً می‌توان از طریق رژیم غذایی از آن‌ها اجتناب نمود. اگر می‌خواهید از سنگ کلیه جلوگیری کنید، آنچه می‌خورید و می‌نوشید به‌اندازه آنچه نباید بخورید و بنوشید مهم است. در اینجا چند قانون مهم ذکر شده است که باید به‌خاطر بسپارید. مایعات، به‌ویژه آب، به رقیق شدن مواد شیمیایی تشکیل‌دهنده سنگ کمک می‌کنند. سعی کنید حداقل 12 لیوان آب در روز بنوشید. مرکبات و آب آن‌ها می‌تواند به کاهش یا جلوگیری از تشکیل سنگ در اثر سیترات طبیعی کمک کند. منابع خوب مرکبات شامل لیمو، پرتقال و است. اگر میزان کلسیم دریافتی شما کم باشد، ممکن است سطح اکسالیت افزایش یابد. ترجیح داده می‌شود کلسیم خود را از طریق غذا دریافت کنید، نه از مکمل‌ها، زیرا این‌ها با تشکیل سنگ کلیه در ارتباط هستند. منابع خوب کلسیم شامل شیر، ماست، پنیر لور (محلی) و انواع دیگر پنیر‌ها است. منابع گیاهی کلسیم شامل حبوبات، توفو با کلسیم تنظیم شده، سبزیجات سبز تیره، آجیل، دانه‌ها و شیرهٔ چغندر که بیشتر شکر آن را گرفته باشند، (شیره سیاه) می‌باشد. اگر طعم شیر گاو را دوست ندارید، یا اگر با شما سازگار نیست، شیر بدون لاکتوز، شیر سویا غنی شده یا شیر بز را امتحان کنید. همچنین اطمینان حاصل نمایید که هر روز غذا‌های حاوی ویتامین D زیادی داشته باشید. ویتامین D به بدن کمک می‌کند کلسیم بیشتری جذب کند. بسیاری از غذا‌ها با این ویتامین غنی می‌شوند. همچنین در ماهی‌های چرب مانند ماهی آزاد، زرده تخم‌مرغ و پنیر یافت می‌شود. سطح بالای سدیم در بدن می‌تواند باعث تجمع کلسیم در ادرار شود. از افزودن نمک به غذا خودداری کنید و برچسب روی مواد غذایی فرآوری شده را بررسی کنید تا ببینید چه مقدار سدیم دارند. فست‌فودها می‌توانند سرشار از سدیم بوده، البته غذا‌های معمولی رستوران نیز می‌توانند حاوی سدیم باشند. در صورت امکان، به آنچه در یک منو سفارش می‌دهید، بخواهید تا نمکی اضافه نگردد. همچنین، آنچه را می‌نوشید، یادداشت کنید. برخی از آب‌میوه‌های سبزیجات سرشار از سدیم هستند. بسیاری از منابع مانند گوشت قرمز، مرغ، ماکیان، ماهی و تخم‌مرغ میزان اسیداوریک شما را افزایش می‌دهد. خوردن مقدار زیادی پروتئین همچنین ماده شیمیایی درون ادرار به نام سیترات را کاهش می‌دهد. کار سیترات جلوگیری از تشکیل سنگ کلیه است. از گزینه‌های جایگزین پروتئین حیوانی می‌توان به کینوآ، توفو (خمیر سویا که سفید و پنیر مانند است)، حموس (خوراک خمیر مانندی از نخود پخته و کوبیده و سیر و غیره)، دانه‌های چیا و ماست یونانی اشاره کرد. ازآنجاکه پروتئین برای سلامت کلی مهم می‌باشد، در مورد مقدار مصرف روزانه خود با پزشک خود بحث کنید.  اکسالیت را عاقلانه بخورید. غذا‌های حاوی این ماده شیمیایی ممکن است احتمال تشکیل سنگ کلیه را افزایش دهد. اگر قبلاً سنگ کلیه داشته‌اید، ممکن است مایل باشید اکسالیت را به طور کامل در رژیم خود کاهش داده یا از آن حذف کنید. اگر می‌خواهید از سنگ کلیه جلوگیری نمایید، با پزشک خود مشورت کنید تا محدودیت این غذا‌ها را کافی تشخیص دهد. اگر غذا‌های حاوی اکسالیت می‌خورید، همیشه با آن‌ها منبع کلسیم بخورید یا بنوشید. این به شما کمک می‌کند تا اکسالیت در حین هضم و قبل از رسیدن به کلیه‌ها، به کلسیم متصل شود. غذا‌های حاوی اکسالیت شامل: 
 
 
 
 
 
 
 
 
 از نوشیدن پرهیز کنید. نوشابه سرشار از فسفات است، ماده شیمیایی دیگری که می‌تواند باعث تشکیل سنگ کلیه شود. قند‌های اضافه شده، قند‌ها و شربت‌هایی هستند که به غذا‌ها و نوشیدنی‌های فرآوری شده اضافه می‌شوند. ساکارز اضافه شده و فروکتوز اضافه شده ممکن است خطر ابتلا به سنگ کلیه را افزایش دهد. به مقدار قندی که می‌خورید، در غذا‌های فرآوری شده، مانند کیک، میوه، نوشیدنی‌های غیرالکلی و آب‌میوه‌ها توجه داشته باشید. سایر نام‌های شکر اضافه شده معمول شامل شربت ذرت، فروکتوز متبلور، عسل، شربت برنج قهوه‌ای و شکر نیشکر است. داشتن سنگ کلیه، خطر ابتلا به آن را دوباره افزایش می‌دهد مگر اینکه به طور فعال در پیشگیری از آن تلاش کنید. این به معنای مصرف دارو‌هایی است که برای این منظور به شما تجویز شده و مراقب آنچه می‌خورید و می‌نوشید، باشید. اگر در حال حاضر سنگ دارید، پزشک آزمایش‌های تشخیصی را برای تعیین نوع شما انجام می‌دهد. سپس آن‌ها یک برنامه غذایی خاص مانند رژیم DASH را برای شما تجویز می‌کنند. نکاتی که به شما کمک می‌کنند عبارتند از: 
 
 
 
 
 
 
 
 سنگ کلیه به طور معمول یک وضعیت دردناک است. خوشبختانه رژیم غذایی می‌تواند ابزاری مؤثر در مدیریت و پیشگیری از سنگ کلیه باشد. هیدراته ماندن و پرهیز از مصرف برخی غذا‌ها که نمک و قند زیادی دارند و جفت شدن کلسیم با غذا‌های غنی از اکسالیت از عناصر مهم رژیم سنگ کلیه است."
فناوری,اولین ورتیپورت جهان برای تاکسی‌های پرنده در بریتانیا افتتاح شد. به گزارش ایسنا و به نقل از بیزنس، اولین ورتیپورت جهان برای هواپیماهای با ویژگی برخاست و فرود عمودی الکتریکی (eVTOL) مانند تاکسی‌های پرنده و پهپادهای باری در بریتانیا افتتاح شد و نگاهی اجمالی از آینده جابجایی هوایی در اختیار عموم قرار داد. شرکت بریتانیایی Urban-Air Port که زیرساخت‌های زمینی را برای صنعت eVTOL توسعه می‌دهد، در اوایل ماه جاری در کاونتری، شهری در مرکز انگلستان، این بندرگاه را افتتاح کرد. ریکی ساندو، بنیانگذار این مکان گفت: افتتاح این بندرگاه لحظه‌ای مهم بود. ساندو در بیانیه‌ای اظهار کرد: این مرکز آغاز عصر جدید حمل‌ونقل است، عصری با آلایندگی صفر، سفرهای بدون ازدحام بین و درون شهرها که مردم را سالم‌تر، شادتر و بیشتر از همیشه مرتبط می‌سازد. ورتیپورت‌های آینده، فرودگاه‌های کوچک با سالن مسافر، کافه، خرده‌فروشی و مرکز تدارکات بار خواهند بود. این امکانات همچنین دارای ویژگی برخاست و فرود عمودی الکتریکی، سکوی نهایی و برخاستن دایره‌ای است. خودروها به جاده، قطارها به ریل و هواپیماها به فرودگاه نیاز دارند و eVTOL ها به بنادر هوایی شهری نیاز خواهند داشت. بیش از ۱۰۰ سال پیش، اولین پرواز تجاری جهان انجام شد و دنیای مدرن متصل را ایجاد کرد. بندر شهری-هوایی ارتباط بین شهرهای ما را بهبود می‌بخشد و موجب افزایش بهره‌وری و کمک به بریتانیا برای پیشروی در یک اقتصاد جهانی پاک کاملا جدید است. علاقه به ورتیپورت‌ها در سراسر جهان از جمله در ایالات‌متحده، استرالیا، کره جنوبی، فرانسه، آلمان و آسیای جنوب شرقی در حال افزایش است. این شرکت قصد دارد طی پنج سال آینده ۲۰۰ ورتیپورت را در پنج طرح مختلف بسازد.
سلامت,"این که هر از گاهی دچار شوید، شرایطی عادی بوده و نباید موجب نگرانی شما شود، اما اگر هر روز در حال مبارزه با این شرایط هستید، ممکن است زمان انجام یک بررسی عمیق‌تر برای شناسایی دلیل آن فرا رسیده باشید. به گزارش گروه سلامت به نقل از "" ""، البته همچنان نباید دچار هراس شوید زیرا فراموشی مزمن نیز همواره به معنای ابتلا به نیست. در حقیقت، دلایل مختلفی می توانند بر حافظه شما تاثیرگذار باشند که در ادامه با برخی از شایع‌ترین آنها بیشتر آشنا می شویم. اگر نگران شرایط حافظه خود هستید، یکی از نخستین اقداماتی که باید انجام دهید بررسی فهرست داروهای مصرفی خود همراه با پزشکتان است. برخی داروهای تجویزی و بدون نسخه می توانند در حافظه انسان اختلال ایجاد کنند. در صدر این فهرست قرار دارند. این داروها در فعالیت ، یک انتقال دهنده عصبی در مغز، تداخل ایجاد می کنند. آنتی‌هیستامین ها، داروهای ضد بازگشت اسید معده، داروهای بهبود دهنده گرفتگی های عضلانی و داروهای ضد افسردگی از جمله آنتی کولینرژیک های شناخته شده هستند که باید مد نظر قرار دهید. از دیگر داروهایی که باید به آنها توجه داشته باشید می توان به برخی داروهای فشار خون، داروهای آرام بخش، و برخی داروهای مُسکن اشاره کرد. اگر به بروز اختلال در حافظه در نتیجه داروی مصرفی خود مشکوک هستید، با پزشکتان درباره تجویز دارویی جایگزین در صورت امکان صحبت کنید. زمانی که از نظر روانی دچار مشکل شده اید، حفظ تمرکز روی آنچه پیش روی شما قرار دارد، دشوار می شود که یادآوری آن را بعدا تقریبا غیر ممکن می کند. افسردگی ممکن است شکل بخش های خاصی از مغز را به واقع تغییر دهد. برخی پژوهش ها نشان داده اند که این بیماری می تواند با تغییراتی در اندازه و عملکرد نواحی مغز که برای مهارت هایی مانند حافظه، سرعت تفکر، توجه و توانایی حل مساله اهمیت دارند، همراه باشد. نوشیدن الکل می تواند در ذهن انسان اختلال ایجاد کند، اما مصرف بیش از حد آن می تواند به بروز فراموشی نیز منجر شود. پژوهش ها نشان داده اند که حتی مصرف متوسط نوشیدنی های الکلی می تواند به وخیم‌تر شدن موقتی شرایط حافظه و تفکر منجر شود. برخی افراد معتاد به الکل پس از سمزدایی و ترک الکل نیز ممکن است هرگز تیزی حافظه و هوشیاری خود را باز نیابند. در عملکرد مغز زمانی که باید اطلاعات را به خاطر بسپارد، اختلال ایجاد می کند. بر همین اساس، شماره تلفنی که به شما گفته شده است، شاید حتی پیش از این که تلفن همراه خود را از جیب خارج کرده و شماره گیری را انجام دهید از یادتان رفته باشد. در کوتاه مدت، فردی که مضطرب است می تواند در دنبال کردن یک مکالمه با دشواری مواجه شود زیرا وی نشخوار ذهنی درباره یک موضوع نگران کننده را انجام می دهد. استرس مزمن و شدید حتی بدتر است. این شرایط احتمالا به واسطه مواجهه بلند مدت با هورمون هایی که طی دوره های استرس ترشح شده اند، می تواند اثر چشمگیری بر مغز داشته باشد. حتی درگیری روزانه برای مدیریت قبض های خانه و برنامه های کاری شلوغ می توانند مهارت های حافظه شما را تضعیف کنند. انجام چند کار به طور همزمان، بیدار ماندن تا دیر وقت برای اتمام وظایف، ورزش نکردن و مصرف یک رژیم غذایی ناسالم همگی عواملی هستند که می توانند احتمال فراموشی را افزایش دهند. هر گونه بیماری که می تواند بر جریان خون به سمت مغز تاثیر بگذارد، مانند دیابت، پرفشاری خون یا کلسترول بالا می تواند موجب انسدادهای ذهنی شود. انواع دیگری از شرایط سلامت مانند کم کاری تیروئید، کمبود ویتامین ها و بی تعادلی های هورمونی نیز می توانند موجب مشکلات حافظه شوند. به طور خاص، عفونت های دستگاه ادراری در افراد مسن می تواند موجب سردرگمی ناگهانی و موقت شود. برای بررسی دقیق دلیل بروز فراموشی و حصول اطمینان از این که مساله ای نگران کننده وجود ندارد می توانید به پزشک مراجعه کنید. در برخی موارد، تنها مصرف یک مکمل ویتامین به بازیابی قدرت مغز کمک خواهد کرد. این که هشت ساعت یا بیشتر خوابیده اید همواره به معنای آن نیست که استراحتی با کیفیت بالا داشته اید. پژوهش ها نشان داده اند افرادی که زمان کمتری را در خواب عمیق سپری می کنند با مشکل بیشتر در حافظه خود مواجه هستند. گاهی اوقات، همه آنچه نیاز دارید یک چرت انرژی بخش، حتی اگر مدت کوتاهی طول بکشد، است تا مغز شما تقویت شود. اگر به رغم استراحت با احساس خستگی غیرعادی مواجه هستید، باید برای بررسی دلیل این شرایط به پزشک مراجعه کنید. به عنوان مثال، آپنه خواب می تواند مغز را از دریافت اکسیژن کافی محروم کرده و  موجب تغییراتی در خونرسانی به مغز شود که به مرور زمان می تواند اثر منفی بر حافظه و توانایی تفکر شما داشته باشد. با افزایش سن، مغز ممکن است همانند دیگر اندام های بدن، مانند پوست که دچار چین و چروک بیشتر می شود یا مفاصل که انعطاف پذیری و روانی حرکت خود را از دست می دهند، نشانه های فرسودگی را نشان دهد. احتمال ابتلا به آلزایمر پس از 65 سالگی بسیار بیشتر می شود، اما فراموشی خفیف حتی شایع‌تر است. از این رو، اگر در فراگیری مهارت های جدید با دشواری مواجه هستید یا درباره واژه هایی که قصد استفاده از آنها در یک جمله را دارید بیشتر فکر می کنید، نباید بلافاصله دچار هراس شوید. دشواری در یافتن واژه های مناسب و وارد شدن به یک اتاق و فراموش کردن این که چرا آنجا هستید از شایع‌ترین شکایات افراد مسن هستند. اگر مشکلات حافظه بر زندگی روزانه شما تاثیر می گذارند، مراجعه به پزشک بهترین گزینه است. به عنوان مثال، این که هنگام رانندگی در مسیری جدید خروجی را رد کرده یا اشتباه دور بزنید، غیر عادی نیست، اما اگر به طور مکرر هنگام رانندگی دچار اشتباه می شوید، به ویژه در مسیرهای آشنا، مراجعه به پزشک برای بررسی دقیق شرایط بهترین گزینه است. به طور همزمان، ورزش، دنبال کردن یک رژیم غذایی سالم و بهره‌مندی از یک شبکه پشتیبان قوی ممکن است به تیز نگه داشتن حافظه شما برای مدت زمانی طولانی‌تر کمک کنند. --------------------------------------"
سلامت,اینروزها که کرونا بدجور از هر طرف محاصره‌مان کرده، تاکیدات بسیاری بر رعایت پروتکل های بهداشتی حتی بیش از گذشته صورت می گیرد و در این میان توجه به رعایت فاصله اجتماعی و تهویه هوای مکانی که در آن حضور داریم جزو مهمترین اولویت هاست تا جایی که تاکید شده است که تهویه مناسب هوا به اندازه استفاده از ماسک برای جلوگیری از ابتلا به کرونا اهمیت دارد.
سیاسی,نمایندگان مجلس شورای اسلامی در مصوبه‌ای مقرر کردند افرادی که باقیمانده جریمه غیبت بیش از۸ سال از خدمت وظیفه عمومی خود را تا پایان سال ۱۴۰۰ تسویه نکنند، مشمول غایب محسوب و به خدمت وظیفه عمومی اعزام می‌شوند.
ورزشی,سرپرست باشگاه استقلال گفت: وقتی باشگاه را تحویل گرفتم حساب و کتاب‌های باشگاه اصلا با هم همخوانی نداشت. به گزارش فارس، احمد مددی بعد از انتخاب محمود فکری به عنوان سرمربی تیم استقلال اظهار داشت: در بدو ورودم به باشگاه با چالش هایی مواجه شدیم که باید آن مشکلات را تقلیل می دادیم.در ابتدا بحث حرفه‌ای سازی را در پیش داشتیم و در این چند روز دوستان من در کمیته‌های مختلف تلاش کردند با جلسات مختلفی که با کمیته صدور مجوز حرفه‌ای موارد و مستندات را ارائه کنند. وی افزود: جلسه وبیناری با مسئولان ای اف سی داشتیم و نکات را یادداشت کردیم و آخرین خواسته‌های آنها را یادداشت کرده و خوشبختانه به نتایج خوبی هم دست پیدا کردیم و بر بسیاری از این چالش ها غلبه کردیم. سرپرست باشگاه استقلال در خصوص پرداخت بدهی‌های این باشگاه گفت: بخش عمده ای از بدهی‌ها پرداخت شده و مشکلی از این بابت نداشتیم. یکسری مشکلات دارالترجمه و اینگونه موارد وجود داشت که آن را هم حل کردیم. مددی در خصوص اظهارات کنعانی زادگان که مدعی شد استقلالی‌ها روز آخر یاد من افتادند عنوان کرد: من برای کنعانی زادگان به عنوان یک ملی پوش آروی موفقت می‌کنم. شاید در گذشته بدهی هایی به بازیکنان وجود داشت ولی ما تلاش کردیم با همه بر مبنای فهم مشترک صحبت کنیم و مشکلی در این زمینه وجود ندارد. در سامانه مربوطه همه مدارک را آپلود کردیم و همین الان که با شما صحبت می کنم تمام اطلاعات در سامانه بارگذاری شده است و به نتایج خوبی خواهیم رسید. وی در خصوص اینکه آیا زمانی که استقلال را تحویل گرفت حساب و کتاب ها با هم همخوانی داشت یا خیر عنوان کرد: خیر، به هیچ عنوان حساب و کتاب ها همخوانی نداشت. این محصول عدم توازن هزینه و درآمد در بین این سالها بوده است. ما باید همه چیز را مدیریت کنیم. در این چند مدت هیات مدیره شبانه روز در حال فکر کردن است و ان شاءالله بتوانیم بر چالش های مالی فائق بیاییم. مددی تاکید کرد: امیدوارم روزی برسد که دیگر چالش مالی نداریم و بر مبنای بودجه پیش برویم.اگر شرایط اینگونه شود مطمئنا به مشکل نمی‌خوریم. سرپرست باشگاه استقلال در خصوص اینکه گفته می شود ارقام قرارداد بازیکنان این تیم به شکل عجیبی افزایش پیدا کرده است،گفت: بله، در این زمینه کوتاهی صورت گرفته است. این کوتاهی از ناحیه برخی‌ها کوتاهی صورت گرفته که متاسفانه داخل باشگاه هم حضور دارند. شرایط اقتصادی، تحریم و ویروس کرونا باعث فشارهای زیادی شده اما عقد قراردادها باید متناسب با قیمت روز باشد. وی ادامه داد: قطعا نه باشگاه استقلال بلکه تمام باشگاه ها ضربه می‌خوردند. متاسفانه در برخی قراردادها بی نظمی مالی وجود دارد و باد برای این موضوع تدبیری کنیم. مددی در خصوص میلیچ و دیاباته عنوان کرد: در مورد دیاباته در تاریخ 5 اکتبر وکیل او 10 روز به ما فرصت داد و ما تا 14 اکتبر فرصت داریم مطالبات او را پرداخت کنیم. تدابیری در این زمینه اندیشیده شده و تمام تلاش ما این است که مطالبات را پرداخت کنیم تا این 2 بازیکن را در کنار خود داشته باشیم. وی در خصوص اینکه چه زمانی پنجره نقل و انتقالات استقلال باز می‌شود گفت: ما بابت یک سرمربی، یک باشگاه و یک بازیکن بدهی داریم. پاختاکور، جباروف، و شفر باعث بسته شدن پنجره نقل و انتقالات شده است. ما اگر دوستان طبق قولی که داده اند عمل کنند خوشبین هستم که پنجره ما باز شود. سرپرست باشگاه استقلال در خصوص آخرین وضعیت سعید واسعی و مهدی مهدی پور یادآور شد: ما نتوانسیم رضایت مدیران پیکان بابت سعید واسعی را بگیریم. در مورد فسخ قرارداد وی هم من نمی توانم صحبت کنم.طی صحبت با پیکانی‌ها عنوان کردند فسخ قرارداد او درست نیست و باید توجه کد در فضایی درست تصمیم گیری کنیم. مددی خاطرنشان کرد: با مهدی پور هم یکبار مذاکره کردم و به توافق نرسیدم. قرار شد بررسی هایی صورت بگیرد و اگر او شرایط ما را بپذیرد به استقلال اضافه شود. وی در خصوص علی کریمی گفت: او در ازبکستان حضور دارد ولی ما صد در صد پیگیر او هستیم. هنوز جا داریم و او از بازیکنان بسیار خوب ما است. او بازیکن خوبی است و من چالشی با او ندارم و امیدوارم در بازگشت از ازبکستان او را در تیم حفظ کنیم.
فرهنگی/هنری,"محسن امیریوسفی با انتشار یادداشتی خبر از درگذشت ""آقا اسفندیار"" کاراکتر فیلم سینمایی ""خواب تلخ"" داد و متنی را با تیتر"" ""واکنش آقا اسفندیار به مرگ خودش/ بازگشت همه بسوی اوست حتی من"" منتشر کرد."
فناوری,نخستین بروزرسانی بزرگ سیستم عامل ویندوز از زمان معرفی در سال 2015 محسوب می شود و به صورت رسمی از 5 اکتبر 2021 روانه بازار شده است. جدیدترین نسخه سیستم عامل شرکت رابط کاربری و چندین ویژگی جدید را ارائه می کند. برای کاربران فعلی ویندوز 10، ویندوز 11 به عنوان یک بروزرسانی رایگان در دسترس خواهد بود، اگرچه روند عرضه آن به صورت تدریجی بوده و کاربران ممکن است تا اواسط سال 2022 قادر به نصب نسخه جدید سیستم عامل ویندوز نباشند. همچنین، مایکروسافت محدودیت هایی را برای دریافت ویندوز 11 در نظر گرفته و کاربران باید سازگاری دستگاه خود با این نسخه جدید را بررسی کنند. این در شرایطی است که بنابر اعلام مایکروسافت پشتیباتی از ویندوز 10 حداقل تا سال 2025 به طور کامل ادامه خواهد داشت و کاربران دارای دستگاه های ناسازگار با ویندوز 11 نیز احتمالا تا آن زمان دستگاه جدیدی که از این نسخه پشتیبانی می کند را خریداری کرده اند.   در ادامه با برخی تغییرات اصلی که مایکروسافت در ویندوز 11 نسبت به ویندوز 10 ایجاد کرده است، بیشتر آشنا می شویم.     ویندوز 11 دارای یک رابط کاربری جدید و تا حدی شبیه به رابط کاربری سیستم عامل رایانه های مک اپل است. نسخه جدید سیستم عامل مایکروسافت از یک طراحی زیبا و تمیز با زوایای گرد و سایه های رنگی سود می برد. منو نمادین استارت ویندوز نیز به بخش مرکزی نوار وظیفه (Taskbar) منتقل شده است. در صورت تمایل می توانید مانند ویندوز 10 منو استارت را بار دیگر به سمت چپ نوار وظیفه انتقال دهید. اپلیکیشن های اندرویدی به ویندوز 11 خواهند آمد، هر چند در مایکروسافت استور به آنها دسترسی نخواهید داشت، بلکه این امکان از طریق آمازون اپ‌استور فراهم می شود. در شرایطی که روش هایی برای دسترسی به اپلیکیشن های اندرویدی در ویندوز 10 وجود داشتند، از جمله در اختیار داشتن یک تلفن هوشمند سامسونگ گلکسی، اما در ویندوز 11 این به گزینه ای موجود در خود سیستم عامل تبدیل شده است. امکان استفاده از اپلیکیشن های اندرویدی یکی از مواردی است که کاربران ویندوز برای سال ها منتظر آن بودند و می تواند نشانه ای از حرکت در مسیر ادغام تلفن های همراه و لپ تاپ ها باشد. ویندوز 11 به کاربران اجازه می دهد دسکتاپ های مجازی را به روشی شبیه به رایانه های مک تنظیم کرده و به طور همزمان امکان تعویض بین چندین دسکتاپ مجازی برای استفاده شخصی، کاری، تحصیلی یا گیمینگ وجود دارد. در ویندوز 10، راه اندازی و استفاده از این ویژگی دشوارتر بود. نسخه جدید ویندوز شامل ویژگی هایی به نام و است که امکان سازماندهی بهتر اپلیکیشن ها و پنجره ها از طریق گروه بندی آنها با یکدیگر را فراهم می کنند و از این طریق فرا خواندن یا کوچک کردن آنها به طور همزمان برای سهولت در تغییر وظیفه ممکن می شود. همچنین، آنها به کاربر اجازه می دهند بدون از دست دادن محل قرارگیری پنجره های باز راحت‌تر به یک نمایشگر متصل یا از آن جدا شود. برنامه شاهد بهبود در طراحی خود بوده و به طور مستقیم در نوار وظیفه ویندوز 11 ادغام شده است که دسترسی به آن را تسهیل می کند. امکان دسترسی به برنامه تیمز از ویندوز، مک، اندروید یا آی‌اواس وجود دارد. در شرایطی که ویجت ها مدت هاست در سیستم عامل ویندوز وجود دارند، از جمله در بروزرسانی اخیر ویندوز 10، در ویندوز 11 می توان به طور مستقیم از نوار وظیفه به آنها دسترسی داشت و  شخصی سازی های دلخواه را انجام داد تا کاربر اطلاعاتی که می خواهد را مشاهده کند. مایکروسافت با ایجاد فضای بیشتر بین آیکون ها روی نوار وظیفه، و افزودن ژست های حرکتی، بهبود تجربه کار با ویندوز در تبلت ها را هدف قرار داده است. همچنین، ویندوز 11 بازخوردهای هپتیک را به قلم دیجیتال افزوده است، از این رو، کاربر هنگام استفاده از آن برای یادداشت یا طراحی می تواند لرزش ها را شنیده و احساس کند. در نهایت، ویندوز 11 تایپ و دستورات صوتی را در سراسر سیستم ارائه می کند. ویندوز 11 برخی از ویژگی های موجود در کنسول های اکس‌باکس مانند اتو اچ‌دی‌آر (Auto HDR) و دیرکت‌استوریج (DirectStorage) را برای بهبود تجربه روی رایانه های ویندوزی ارائه خواهد کرد. این را نیز می توان حرکتی در جهت ادغام رایانه های شخصی و کنسول های اکس‌باکس برای مایکروسافت دانست. ترجمه: محمدمهدی حیدرپور
فرهنگی/هنری,دست‌ اندرکاران فیلم «قاتل و وحشی» با بیان اینکه با استفاده از ساختارهای قانونی کشور امکان نمایش این فیلم به‌زودی فراهم خواهد شد، نسبت به منتفی شدن بازبینی این فیلم توسط هیات انتخاب جشنواره معترض شدند.
فرهنگی/هنری,روز گذشته ساختمان وزارت فرهنگ و ارشاد اسلامی دستخوش تغییراتی شد و حجت الله ایوبی ، رئیس سازمان سینمایی صندلی خود را به محمدمهدی حیدریان مشاورعالی وزیر ارشاد داد. این انتصاب در حالی رسانه ای شد که روز قبل از آن ایوبی خبر استعفایش را تکذیب کرده بود. اما این انتصاب با واکنش های متعدد اهالی فرهنگ و سینما مواجه شد. آنچه که از این واکنش ها نتیجه گیری می شود، استقبال اهالی سینما از حضور حیدریان در راس سازمان سینمایی است. اما در ادامه واکنش برخی سینماگران که در رسانه های مختلف به این انتصاب ابراز کرده اند، به اختصار می خوانید:
سیاسی,یک فعال سیاسی اصلاح‌طلب درباره جزئیات نامه سیدمحمد خاتمی به مقام معظم رهبری گفت: این نامه تقریباً‌ برای دو ماه گذشته است و در مجموع ۳۷ صفحه است. در خصوص دغدغه‌ها و آینده انقلاب و کشور با رهبری صحبت کرده‌اند و برای دهه پیش رو راه حل‌هایی ارائه کرده‌اند. محمدجواد حق‌شناس در گفت‌وگو با خبرنگار ایلنا در خصوص جزئیات نامه سیدمحمد خاتمی به رهبر انقلاب، اظهار کرد: در این نامه در خصوص دغدغه‌ها و آینده انقلاب و کشور با رهبری صحبت کرده‌اند و برای دهه پیش رو راه حل‌هایی ارائه کرده‌اند. وی بیان کرد: به نظر من وجود ارتباط مستمر و برنامه‌ریزی شده و بدون انقطاع با رهبر انقلاب یکی از نیازهای جامعه و جریان اصلاح طلب است چرا که از آنجایی که رهبری مسئولیت عام نسبت به جامعه دارد نمی‌تواند از دیدگاه‌های جریانات مختلف بی‌نیاز باشد. این عضو شورای مرکزی حزب اعتماد ملی ادامه داد: بر همین اساس این اصل،‌ یک اصل بدیهی و یک نیاز جدی تلقی می‌شود. نشست‌ها و دیدارهای اصلاح‌طلبان با رهبری باید حضوراً‌ پیگیری می‌شد که متأسفانه در این سال‌ها این اقدام صورت نگرفت و به نظر من یک نقیصه بوده است که باید به آن توجه شود و اگر این امکان حضوری فراهم نمی‌شد حداقل باید به صورت مکتوب دیدگاه‌ها و نظرات را به رهبری منعکس می‌کردیم؛ به نظر من این موضوع بسیار ارزشمند است.
ورزشی,استقلال با بی‌دقتی بازیکنانش در گلزنی، با تساوی یک بر یک مقابل العین متوقف شد. به گزارش ایسنا، در هفته دوم لیگ قهرمانان آسیا، استقلال ایران از ساعت ۱۹ میزبان العین امارات بود. این دیدار پر برخورد و مهیج در نهایت با تساوی یک بر یک خاتمه یافت. فرشید باقری در دقیقه ۵۳ برای استقلال گل زد. شیوتانی در دقیقه ۸۵ موفق شد این گل را جبران کند. در دیگر دیدار این گروه، بازی الهلال عربستان و الدحیل قطر تا دقیقه ۷۸ با پیروزی دو بر یک به نفع نماینده عربستان در جریان است. با این نتیجه، العین و استقلال یک امتیازی شدند و کماکان پایین‌تر از الهلال و الدحیل سه امتیازی در قعر جدول جای گرفتند. نیمه نخست شاگردان وینفرد شفر در حضور بیش از ۵۰ هزار هوادار خودی، بازی را هجومی و بهتر از حریف آغاز کردند و در دقیقه هشتم بازی، روی ارسال زکی‌پور، گادوین منشا بالاتر از مهند، با ضربه سر دروازه العین را تهدید کرد. در ادامه بازی دو تیم متعادل شد و روی به بازی درگیرانه آوردند که موجب افزایش اشتباهات هر دو تیم شد. در دقیقه ۲۴، ارسال پاتوسی از روی نقطه کرنر و خروج ناموفق خالد عیسی، موجب سرگردانی توپ در نیمه نخست شد که در این صحنه پژمان منتظری در برخورد با بازیکن العین زمین خورد اما داور اعتقادی به خطا از سوی بازیکن العین نداشت تا موجب اعتراض بازیکنان استقلال و شفر شود. برخلاف روند بازی، در دقیقه ۲۷ جمال معروف روی یک ضد حمله سریع، از مقابل محوطه جریمه شوت زد که ضربه غافلگیر کننده او با واکنش رحمتی همراه نبود و توپ با برخورد به دیرک دروازه، از پشت سرش عبور کرد و به اوت رفت. یک دقیقه بعد، استقلال توسط فرشید باقری صاحب موقعیت گل شد ولی تعادلش را از دست داد و با بی‌دقتی توپ را به دستان خالد عیسی زد. فرصت دیگری در دقیقه ۳۱، توسط ایسما از دست رفت که شوتش بعد از برخورد به حریف به کرنر رفت. کرنر پاتوسی خطرناک‌تر بود و ضربه سر ایسما به دیرک خالد عیسی برخورد کرد تا استقلال با از دست دادن این فرصت گلزنی، در برخورد توپ با دیرک دروازه مساوی شود. العین در دقیقه ۳۵، پاسخ حملات استقلال را داد و شوت ریان یسلم را واکنش خوب مهدی رحمتی به کرنر رفت که ادامه این موقعیت ثمری برای نماینده امارات نداشت. در اواخر این نیمه، منشا وارد محوطه جریمه العین شد و با پاس رو به عقب، فرصت بسیار خوبی برای پاتوسی مهیا کرد که ضربه این بازیکن در راه دروازه توسط بازیکن اماراتی دفع شد. نیمه دوم فرشید اسماعیلی روی حرکت انفرادی و دریبل‌های متوالی خود بازیکنان العین را پشت سر گذاشت و با خالد عیسی تک به تک شد اما ضربه او از زاویه بسته توسط دروازه‌بان العین به کرنر رفت. در دقیقه ۵۳، ضربه کرنر توسط پاتوسی نواخته شد و با ضربه سر فرشید باقری به گل نخست استقلال تبدیل شد. دو دقیقه بعد، پاس در عرض خوب گادوین منشا در داخل محوطه جریمه به فرشید باقری رسید که ضربه عجولانه این بازیکن را دروازه‌بان العین کنترل کرد. مجدداً ایسما موقعیت خوب بعدی را خلق کرد. او با عبور از مدافع العین، به قلب دفاع این تیم زد که پاس رو به عقب او قبل از رسیدن به منشا، توسط مدافع العین دور شد. خطرناک‌ترین موقعیت این دیدار در دقیقه ۶۶، توسط منشا از دست رفت. پاس خوب فرشید باقری پشت سر مدافعان العین به منشا رسید که این بازیکن با حرکات اضافه و تعلل بیش از حد، به جای شوت زدن، توپ را به ایسما داد تا توپ وارد دروازه خالد عیسی نشود. فرصت‌سوزی مهاجمان استقلال در دقیقه ۷۰ هم اتفاق افتاد. فرشید اسماعیلی با عبور از دو بازیکن العین در موقعیت گلزنی قرار گرفت که ضربه او با اختلاف زیاد به بیرون رفت. در دقیقه ۷۵، همام طارق اولین موقعیت جدی خودش را با حرکتی انفرادی خلق کرد که خالید عیسی با واکنش خوبی شوت او را از فاصله ۲۰ متری به اوت فرستاد. در ادامه حملات پر دامنه استقلال، ارسال ایسما و ضربه والی طارق با برخورد به مدافع العین مجدداً مقابل محوطه شش قدم به کریمی رسید که شوت او را خالد عیسی دفع کرد. در دقیقه ۸۵، روی ارسال بازیکن العین از روی ضربه ایستگاهی و دفع مدافع استقلال، توپ مقابل شیوتانی افتاد و ضربه او بدون برخورد به بازیکنان استقلال به گل نخست العین تبدیل شد. محمد دانشگر در دقیقه ۱+۹۰ روی ارسال پاتوسی دروازه العین را باز کرد اما پرچم کمک داور مانع از خوشحالی آبی‌ها شد و داور این گل را به نشانه آفساید مردود اعلام کرد. این بازی در نهایت با تساوی یک بر یک خاتمه یافت. ترکیب استقلال: مهدی رحمتی، پژمان منتظری، وریا غفوری (تعویض: محمد دانشگر ۷۹)، میلاد زکی‌پور، روزبه چشمی، علی کریمی، ایسما، آیاندا پاتوسی، گادوین منشا (تعویض: همام طارق ۷۳)، فرشید باقری (کارت زرد) و فرشید اسماعیلی (تعویض: محسن کریمی ۸۲). خالد عیسی، دومبیا، عامر عبدالرحمان (کارت زرد)، بندر الاحبابی، احمد برمان، محمد فائز، مهند سالم، محمد خلفان (تعویض: مارکوس برگ ۷۳)، شیوتانی، ریان یسلم و جمال معروف.
سیاسی,- روابط عمومی وزارت کشور به نامۀ رییس جمهوری پیشین ایران به رییس جمهوری کنونی ایران، واکنش نشان داده و اعلام کرده دربارۀ تجمع روز 22 بهمن 1399 در میدان 72 نارمک، درخواستی به فرمانداری و استانداری نرسیده بود تا مجوزی صادر شود.   همچنین نامه را « » دانسته و صدور مجوز تجمع را به « » منوط کرده است.   مراد از «اطلاعات خلاف واقع و تعابیر غیر صحیح» قاعدتاً این بخش از نامۀ آقای احمدی‌نژاد است:   هم نامۀ محمود احمدی‌نژاد و هم پاسخ وزارتخانۀ متبوع درخور تأمل است و دربارۀ هر دو سوی منازعه یا مناقشه می‌توان این نکات را مطرح کرد: طعنه آمیزترین وجه ماجرا این است که جناب فرماندار کنونی تهران در دولت آقای احمدی‌نژاد فرماندار ویژه کرج و استاندار البرز بوده است؛ اولین استاندار البرز.   رییس جمهوری سابق آیا به منصوب سابق خود نامه نوشته یا مرئوس سابق به درخواست رئیس سابق اعتنا نکرده است؟ یا اساسا احمدی‌نژاد درخواست کننده نبوده تا نامه بنویسند. عده‌ای می‌خواستند 22 بهمن را در میدان 72 نارمک جشن بگیرند و طی آن از رییس جمهوری سابق دعوت کنند در انتخابات 1400 کاندیدا شود. احمدی‌نژاد به روحانی نامه نوشته اما وزارت کشور جواب داده است. این به معنی آن است که انتقادات مطروحه دربارۀ مأموران را متوجه خود دانسته و یادآورشده برخوردها خشن نبوده است.   وقتی وزیر کشور نمی‌تواند رییس یک کلانتری را جا به جا کند چرا اصرار دارند خود را مسؤول نشان دهند؟   اگر واقعا در کنترل او هستند در قبال شعارهای موتور سواران در اصفهان و اهانت به رییس جمهوری چه اقدامی انجام داده و چه کار می تواند انجام دهد؟ اشاره به «لباس شخصی ها» هم جالب است. به یاد داریم رییس جمهور سابق وقتی یاد زندان و زندانی افتاد که مشاور و معاون او زندانی شدند. حالا در حالی دم از آزادی می زند و نامه را با ارجاع به آن شروع می کند که پرپول ترین سازمان دولتی را که در واقع متعلق به کارگران و کارفرمایان است به نماد دشمنی با آزادی سپرده بود و هنگامی متوجه حضور لباس شخصی‌ها شده که آنها را کنار خانه خود دیده است. اگر رییس جمهوری و دولت و وزارت کشور از نگاه احمدی‌نژاد مسؤول این برخوردها هستند چرا در سال 1388 از خود و دولت خود و وزارت کشور خود سلب مسؤولیت می‌کرد؟ اگر هم مسؤول نیستند چرا از آنان توضیح می‌خواهد؟    از آقای وزیر کشور هم می توان پرسید این که عده‌ای بخواهند در میدانی گرد آیند و سالگرد پیروزی انقلاب را جشن بگیرند یا از رییس جمهوری سابق بخواهند چهار باره کاندیدا شود آیا نیاز به طی «فرآیند قانونی» دارد؟ برای تجمعات دیگر چه فرایندی باید طی شود؟ در پاسخ وزارت کشورآمده «رویکرد غیر اصیل و غیر سازنده» - یعنی اتهاماتی که مطرح کرده- برای جبران «عدم اقبال» و «به قصد دیده شدن» بوده است.   این که اقبال هست یا نیست را نه روابط عمومی وزارت کشور که انتخابات آزاد و رقابتی مشخص می کند.   انتخابات را هم اگر چه وزارت کشور برگزار می کند اما چون عملا نقش این وزارتخانه به معاونت اجرایی شورای نگهبان تقلیل یافته نمی توان انتظار خاصی از آن داشت. در بیانیۀ وزارت کشور آمده که کار آنها برنامه ریزی و تصمیم‌گیری است و در کارهای میدانی و عملیاتی دخالت ندارند. به بیان دیگر سطح ما بالاتر از این است. اما آیا واقعا وزارت کشور دست بالا را دارد یا نهادهای دیگر نیز دست در کارند؟ نوع مواجهه با مقامات سابق یکی از سنجه‌های میزان مردم‌سالاری در هر ساختار سیاسی است. این که مقام سابق می تواند به کار آزاد سیاسی یا اجتماعی یا فرهنگی اشتغال داشته باشد یا در تبعید یا زندان یا انزواست.   سال 84 نوشتم این که یک مقام ارشد سابق آن هم در حد رییس جمهور بی آن‌که هیچ سمتی بپذیرد در ایران به فعالیت ادامه دهد کمتر سابقه داشته و اتفاق فرخنده‌ای است. چون در این سرزمین ارج و قرب تا وقتی است که در مقام هستی.     چرا که در اکثر موارد مقام ارشد سابق یا ناگزیر از ترک وطن می‌شود یا به کنجی می‌خزد و کمی عقب‌تر زندگی او هم در معرض خطر قرار می‌گرفت. مرگ و تبعید اگر نبود خانه‌نشینی و انزوا بود. به یادآوریم که در سال 88 خیلی ها از دیدن مهندس موسوی شگفت‌زده شدند چون او را درست 20 سال در تلویزیون ندیده بودند. خبری از فرهنگستان هنر هم منتشر نمی‌شد.   از این رو 84 تا 88 که رییس جمهوری آن موقع سابق و حالا اسبق، با مجلۀ چلچراغ شب یلدا برگزار می‌کرد، کیک تولد خود در مؤسسه اطلاعات را می‌برید یا در خانۀ هنرمندان سخنرانی می‌کرد اهمیت داشت چرا که هم اگرچه رییس جمهور سابق بود اما به عنوان رییس مجمع تشخیص مصلحت نظام مقام لاحق به حساب می‌آمد و حضور او در قدرت ادامه داشت.   با این نگاه ایجاد محدودیت برای احمدی‌نژاد به عنوان رییس جمهور سابق، صورت خوشی ندارد. ولو نه همیشگی که در ساعات محدود حتی. . برای این‌که بدانیم وزارت کشور چه حد اختیار دارد می‌توان تصور کرد یک حزب قانونی برای اعتراض به توهین به رییس جمهوری که مقام ارشد وزیر کشور است یا در حمایت از مذاکره برای رفع تحریم‌ها درخواست تجمع کند و مسؤولیت آن را هم بپذیرد.   چه اتفاقی می‌افتد؟ مجوز می‌دهند یا نه؟   اگر آری اعلام کنند تا محک زده شوند و اگر نه وقتی برای رییس خود نمی‌توانند برای کی می‌توانند و چرا اصرار دارند دولت را جدای جنبه‌های خدماتی در عرصه‌های کلان هم تأثیرگذار نشان دهند؟ -------------------------------------
سیاسی,دبیر مجمع تشخیص مصلحت نظام گفت: وضعیت به گونه ای شده که کارگران ما پایین ترین دستمزد را در کشورهای منطقه دریافت می کنند و درآمدشان حتی نیمی از سبد هزینه را کفاف نمی دهد. به گزارش ایلنا، محسن رضایی در نشست تحول حکمرانی در گام دوم انقلاب که با حضور جمعی از اساتید دانشگاه های استان فارس در شیراز برگزار شد، اظهار کرد: امیرالمومنین (ع) صدای فقیری را در حالت رکوع می شنود و انگشترش را به او می بخشد و با عمل خود به ما می گوید وظیفه زمامداران و دولتمردان، این است که حتی در رکوع نماز و حتی به بهانه یک راز و نیاز کوتاه با خدا هم نباید از مردم فاصله بگیرند. رضایی گفت: میلاد امام علی (ع) و روز پدر و روز مرد را به همه پدران سختکوش کشورمان و همه آنها که با شرف و عشق پدرانه تلاش می کنند تا عزت را به خانواده و جامعه هدیه بدهند، تبریک‌ می گویم. این روز عزیز را علاوه بر پدران زحمتکش کشورمان، به زنان سرپرست خانوار، پسرهای نان آور خانواده و دختران کمک خرج خانواده که جای پدر را با سختکوشی و آبرو و عزت پر می کنند، تبریک‌ می گویم. مردم ایران شایسته رفاه و آسایش هستند تا هیچکس شرمنده خانواده اش نباشد. وی افزود: حقیقتاً هر بار که هموطنی، با سند و مدرک، با اشک و آه، با اعتراض و انتقاد که حق اوست، با زبان کنایه و طعنه، از بی کفایتی ها، از فشارها، از جدا شدن سفره مردم‌ و دولت، از ناتوانی در تامین معاش و خواسته های کودکان دانش آموزش، از نبودن کار برای جوان تحصیلکرده اش، از نداشتن مسکن و جان‌پناه حرف می زند، احساس میکنم ما چقدر بدهکار مردم و  شرمنده مردم هستیم. قرار ما با شهدا این نبود. دبیر مجمع تشخیص مصلحت نظام گفت: قرار نبود که خدشه دار شدن عزت مردان و زنان سرپرست خانوار را تماشا کنیم. قرار نبود که مسئولی در جای گرم بنشیند و بگوید جوری قیمت ها را افزایش دادیم که هیچ کس متوجه نشد. این حرف یعنی آن مقام از مردم جدا شده و دردهای مردم را نمی داند. قرار  بود مرحمی به زخم مردم باشیم. ریشخند به زخم مردم چه معنی دارد؟ مردمی که در ظرف چهار سال، سرمایه شان به خاطر سقوط ارزش پول ملی کشورمان، هفت هشت برابر کمتر شده است. رضایی افزود: متاسفانه در چند سال اخیر با افت ارزش پول ملی، وضعیت به گونه ای شده که کارگران ما پایین ترین دستمزد را در کشورهای منطقه دریافت می کنند و درآمدشان حتی نیمی از سبد هزینه را کفاف نمی دهد. کارگرانی که ماه ها، حقوق خود را به خاطر اجرای اشتباه قانون خصوصی سازی دریافت نکرده اند. کارگرانی که هر سال باید چشمشان به اخبار روزنامه ها باشد که حداقل دستمزد چقدر تعیین می شود. با این روش نمی شود اقتصاد را، فرهنگ را و جامعه را اداره کرد. با این روش نمی توانیم به عهدمان با شهدا وفا کنیم. دبیر مجمع تشخیص مصلحت نظام گفت: آقای رئیس جمهور به میان مردم بیا، آقای استاندار به حاشیه شهرهایی که در آن مسئولی بیا و ببین که مردم چگونه زندگی می کنند. بقول شهید باکری، نمی گویم برو، میگویم بیا. از حرفِ حق مردم نترسید، از اینکه اشکالات کار را به روی شما بیاورند نترسید. اگر کفایت داری، اگر برنامه داری، اگر توانایی داری، اگر می توانی سفره مردم را در این تنگنای کرونا به اندازه قبل برگردانی، از همین چهارماه فرصت باقیمانده استفاده کنید و خدمت کنید. اگر هم نمی توانید خدمتی کنید، لااقل به میان مردم بیایید و در غم آنها شریک شوید. وی با اشاره به دستاوردهای ایران در ساخت موشک، پهپاد، ماهواره و استقرار نظام جمهوری اسلامی گفت: سربلندی ما فقط در مساله دفاع و امنیت و سیاست کافی نیست. باید هر چه زودتر کاری کرد. مردم از دولت، مجلس و قوه قضاییه انتظار تحول دارند، همانطور که رهبر فرزانه انقلاب از ما چنین تحولی را خواستار شده اند. وی افزود: بیایید دست به دست هم دهیم، وحدت پیدا کنیم، اقتصاد ایران را قوی کنیم تا هیچ پدر زحمتکشی شرمنده خانواده اش نباشد. رضایی در پایان تصریح کرد: مردم، خانواده مسئولان هستند. ما مسئولان باید از شرمندگی مردم، خجالت بکشیم. عده ای نگویند تورم نیست و یا عده ای نگویند هیچکس افزایش قیمت ها را نفهمید. مردم می فهمند و انتظار فهم و حرکت از مسئولان دارند.
فرهنگی/هنری,دکتر طالبیان در حاشیه چهارمین کنگره تاریخ معماری و شهرسازی ایران در رابطه با بحث ساماندهی قلعه فلک‌الافلاک اظهار کرد: این موضوع از دستورات مقام معظم رهبری بوده که حتما باید اجرایی شود و هم اکنون ارتش و سپاه در حال جابجایی از حریم آن هستند و بودجه نیز تأمین شده است اما در رابطه با جابجایی و فضاهایی که ایجاد خواهد شد  مسئولین استان پیگیر موضوع هستند. به گزارش ایسنا ، وی ادامه داد: این فضا ظرفیت خوبی برای تبدیل شدن به موزه است چراکه آثار بسیار مهم و ارزشمندی از پیش از تاریخ تا به امروز در استان وجود دارد که به لحاظ تاریخی و باستانی مهم هستند و هر کدام می‌توانند موزه مربوط به خود را داشته باشند. طالبیان در رابطه با ثبت پل‌های تاریخی استان گفت: پل‌های لرستان نشان از عظمت و استواری استان و مهندسی بسیار پیشرفته دوره‌های گذشته دارد و به لحاظ تکنولوژی و خلاقیت از یک کار خارق‌العاده‌ای برخوردار است. معاون میراث فرهنگی کشور افزود: هم اکنون مستندنگاری آنها انجام و پایگاه پل‌های تاریخی مجددا تقویت شده است که ساز و کار جدیدی دارد و کار آن ادامه خواهد داشت. در کنار ساماندهی پل‌های استان، مسیرهای گردشگری و تابلوهای راهنما نیز مشخص می‌شود؛ این پل‎ها در فهرست موقت میراث فرهنگی کشور قرار دارد. وی در رابطه با ثبت راه صنعتی مسیر راه‌آهن قدیمی کشور گفت: بخشی از این راه از لرستان می‌گذرد و به عنوان یک منظر فرهنگی در حال انجام است. طالبیان از ارسال 32 هزار اثر تاریخی برای ثبت به سازمان خبر داد و افزود: طی این سه سال اخیر فعالیت‌های زیادی انجام شده است و جلسات زیادی داشته‌ایم و آثاری به کمیته ثبت و حریم می‌آیند. معاون میراث فرهنگی کشور با اشاره به فهرست ناملموس اظهار کرد: هم اکنون این فهرست را باز کرده‌ایم و نیز فهرستی از آثار دوران انقلاب و دفاع مقدس تهیه شده که 21 اثر در آن قرار گرفته است. وی با بیان اینکه آثار زیادی برای شناسایی در کشور داریم، ادامه داد: هم اکنون تنها 5، 6 درصد آنها شناسایی شده و سال‌ها طول می‌کشد که تمامی آن بررسی شوند. مسئولین در این زمینه باید همکاری بیشتری داشته باشند. طالبیان از ثبت 21 اثر طبیعی– تاریخی و 11 اثر ناملموس در فهرست جهانی خبر داد و گفت: در حوزه ثبت جهانی میراث، کار ما خیلی سخت‌تر و پیچیده است و البته هر کدام از این آثار خیلی بزرگ هستند. به عنوان مثال 11 قنات مهم به ثبت رسیده‌اند که تنها یک مورد آنها 83 کیلومتر است. معاون میراث فرهنگی کشور با بیان اینکه بیش از 120 هزار قنات در کشور شناسایی شده که 37 هزار مورد از آنها زنده هستند، افزود: اولین پرونده ثبت اثر طبیعی ما دشت لوت بوده که بین سه استان قرار دارد و یک پهنه وسیع را دربرمی‌گیرد. وی با بیان اینکه اعتبارات سازمان برای احیای آثار فوق‌العاده کم است، افزود: مردم بهترین مشارکین هستند و در این زمینه می‌توانند به ما کمک کنند. سایر دستگاه‌ها در فعالیت‌های خود باید حفاظت از آثار تاریخی و میراث فرهنگی را در اولویت قرار دهند و در برنامه‌ریزی توسعه استان این موضوع مورد توجه قرار گیرد. طالبیان از اختصاص ده درصد اعتبار سازمان برای موضوعات اضطراری خبر داد و گفت: در جاهایی که احتمالا آسیب وجود دارد روند پیشگیری را در پیش گرفته‌ایم و اقداماتی در این راستا انجام می‌شود. معاون میراث فرهنگی کشور با اشاره به جنگل‌های زاگرس و کوچ عشایر لرستان گفت: جنگل‌های زاگرس پتانسیل ثبت به عنوان اثر ملی را دارند و پرونده کوچ عشایر نیز به عنوان اثر ناملموس باید تشکیل شود تا برای این موضوع مورد بررسی قرار گیرد.
حوادث,مدیرعامل هلال‌احمر خوزستان از مصدومیت ۳ نفر در زلزله امروز خوزستان خبرداد. به گزارش ایلنا، علی خدادی مدیرعامل هلال‌احمر خوزستان گفت: تاکنون مصدومیت سه نفر در این حادثه اعلام شده است که یک مورد آن شکستگی بوده و به مرکز درمانی انتقال یافته و ۲ مورد نیز سرپایی مداوا شده اند. وی ادامه داد: ارزیابی‌ها در مناطق روستایی ادامه دارد و تمامی شعب جمعیت هلال احمر در استان خوزستان نیز به حالت آماده باش درآمده‌اند.
سیاسی,وزیر امور خارجه انگلیس در بیانیه‌ای با مطرح کردن ادعایی علیه ایران، خواستار آزادی بدون تاخیر نازنین زاغری شد.
فناوری,"""سوفیا"" (Sophia) ربات انسان نمایی که توسط شرکت هنگ‌کنگی ""هانسون رباتیک"" طراحی و توسعه یافته و برای ظاهر و رفتار انسان مانندش مشهور شده، قرار است در ماه آینده میلادی در یک کنفرانس در دبی شرکت کند. به گزارش ایسنا و به نقل از زاویا، سوفیا، اولین ربات انسان نمای جهان قرار است ماه مارس با شرکت در کنفرانسی در دبی در مورد نقش هوش مصنوعی در حسابرسی داخلی صحبت کند. دبی هفت تا ۹ ماه مارس سال ۲۰۲۲ میزبان بزرگترین نشست متخصصان حسابرسی این منطقه خواهد بود. در این نشست سه روزه در مورد آینده هوش مصنوعی، دیجیتالی شدن و امنیت سایبری صحبت خواهد شد. قرار است ۱۵۰۰ متخصص حسابرسی در این نشست شرکت کنند. دبی قرار است برای اولین بار میزبان اولین شهروند-ربات انسان نمای جهان به نام سوفیا طی بیستمین کنفرانس سالانه حسابرسی منطقه‌ای (ARAC) که هفتم، هشتم و ۹ مارس ۲۰۲۲ برگزار خواهد شد، باشد. سوفیا در دومین روز از این کنفرانس که به میزبانی انجمن حسابرسی داخلی امارات متحده عربی (UAE IAA) در مرکز تجارت جهانی دبی (DWTC) انجام خواهد شد، در یک جلسه تعاملی به نام ""هوش مصنوعی در حرفه حسابرسی داخلی"" درباره آینده هوش مصنوعی صحبت کرد. موضوع اصلی این کنفرانس انقلاب و تحول در حسابرسی داخلی است. در اکتبر ۲۰۱۷ عربستان سعودی نخستین کشوری نام گرفت که به ربات سوفیا حق شهروندی داد. برگزارکنندگان حضور سوفیا در این کنفرانس هوشمند را به عنوان نمادی از آینده هوش مصنوعی توصیف کردند. ""عبدالقادر عبید علی"" (Abdulqader Obaid Ali) رئیس هیئت مدیره انجمن حسابرسی داخلی امارات متحده عربی گفت: ما مفتخریم و خوشحالیم که سوفیا را برای اولین بار در دبی دعوت می‌کنیم تا درباره نیاز به حضور فناوری در همه حرفه‌ها صحبت کنیم. این کنفرانس در راستای دستاورد امارات متحده عربی به عنوان اولین دولت در جهان که دارای وزارت هوش مصنوعی است، انجام خواهد شد. ما موضوع کنفرانس یعنی ""انقلاب و تحول در حسابرسی داخلی "" را برای مجذوب کردن ذهن و توجه حسابرسان داخلی در سراسر جهان به این موضوع انتخاب کردیم. امروزه چالش پیش روی حسابرسان داخلی، اختلال در فناوری است و افرادی که نتوانند با این جریان همگام شوند، از مسیر دور خواهند شد. آن‌ها باید برای آینده آماده باشند و با هوش مصنوعی، فناوری بلاک چین و رباتیک آشنا باشند. این کنفرانس آن‌ها را قادر خواهد ساخت تا سفری آموزشی را آغاز کنند که به آن‌ها کمک می‌کند تا دریابند حرفه حسابرسی داخلی طی ۲۰ تا ۳۰ سال آینده چگونه خواهد بود. شرکت کنندگان این فرصت را خواهند داشت تا طی این کنفرانس از تجربیات بیش از ۴۰ سخنران بین المللی و نویسنده مشهور در این زمینه بهره‌مند شوند. اهداف کنفرانس، یادگیری استراتژی، ابزارها، روش‌ها و شیوه‌های جدید برای دیدن نتایج مثبت در مسیر شغلی حسابرسان داخلی است. ۱۴ فوریه سال ۲۰۱۶ شرکت هنگ‌کنگی ""هانسون رباتیک"" ربات سوفیا را فعال کرد و این ربات پیشرفته به قدری شهرت پیدا کرده است که هانسون رباتیک برای او به طور جداگانه حساب‌های کاربری در شبکه‌های اجتماعی ساخته که این موضوع شهرت سوفیا را دو چندان کرده است. شرکت هانسون رباتیک پیشتر گفته بود چهره سوفیا را با الهام از چهره شخصیت‌هایی مانند ملکه نفرتیتی، آدری هپبورن و آماندا هانسون (همسر طراح این ربات) طراحی کرده است. ربات سوفیا دارای هوش مصنوعی، قدرت پردازش داده‌های تصویری و سیستم تشخیص چهره است. او همچنین قادر به تقلید و حالات چهره حرکات انسان، پاسخ دادن به برخی پرسش‌ها و مکالمات ساده درباره موضوعات از پیش تعیین شده است. سوفیا، یک ربات است که دارای شباهت ظاهری بی‌نظیر به انسان است. این ربات دارای توانایی‌های پیچیده بسیاری است و حتی قادر به ابراز احساسات پیچیده انسانی نیز می‌باشد."
حوادث,آژانس بین‌المللی مهاجرت سازمان ملل احتمال داد بیش از ۶۰ مسلمان روهینجایی به دنبال غرق شدن قایق‌شان در سواحل بنگلادش کشته و مفقود شده باشند. به گزارش ایسنا، به نقل از خبرگزاری آسوشیتدپرس سخنگوی سازمان بین‌المللی مهاجرت امروز (جمعه) به خبرنگاران در ژنو گفت: تعداد کشته شدگان تایید شده در پی این رویداد در حال حاضر ۲۳ تن است به طوری که ۱۵ تن در ساعات اولیه و هشت جسد دیگر کمی بعد از آب گرفته شده‌اند. همزمان با سیل جدید مسلمانان روهینجایی که از عملیات نظامی ارتش میانمار به طرف بنگلادش فرار می‌کنند،‌ پلیس بنگلادش امروز اعلام کرد: در جریان غرق شدن یکی از قایق‌های مسلمانان روهینجا در سواحل این کشور بیش از ۴۰ آواره روهینجایی از میانمار مفقود و مرگ ۲۰ تن از آنها تایید شده است. پلیس بنگلادش افزود: ۱۲ جسد از ۲۰ جسد شناسایی شده متعلق به کودکان است در حالی که ۲۷ تن از این رویداد جان سالم به در برده و بیش از ۴۰ تن دیگر مفقود هستند. عبدالکلام یکی از نجات یافتگان این رویداد، گفت: دست کم ۱۰۰ تن سوار بر این قایق بودند در حالی ۵۰ تن آنها شامل کودکان بودند. بودائیان مسلح حدود یک هفته پیش به روستای ما آمدند و ذخیره آذوقه‌های ما را خالی کردند.
ورزشی,دیدار حساس فینال آرسنال و چلسی با برتری قاطع و قهرمانی شاگردان ساری مقابل متخصص لیگ اروپا خاتمه یافت. به گزارش عصر ایران به نقل از فارس، در چارچوب دیدار فینال لیگ اروپا از ساعت 23 و30 دقیقه دو تیم انگلیسی و مدعی آرسنال و چلسی در ورزشگاه المپیک آذربایجان به مصاف هم رفتند. چلسی با غلبه بر اینتراخت فرانکفورت راهی فینال شد. آرسنال با غلبه بر والنسیا جواز حضور در فینال را کسب کرده بود. برای چلسی ژیرو 49، رودریگز 69، هازارد 65 پنالتی و 79 گلزنی کردند تنها گل آرسنال را آیوبی 69 به ثمر رساند. با این اوصاف امری موفق به چهارمین قهرمانی لیگ اروپا نشد. در نیمه اول دو تیم بازی را با احتیاط آغاز کردند و در ادامه هر حمله‌ای از جانب دو تیم طراحی شد با حمله رقیب مواجه‌ می شد. در اصل بازی در نیمه اول پایاپای دنبال شد و دو تیم بازی کمک اشتباهی را در پاس به یار خودی به نمایش گذاشتند. در نهایت نیمه اول با تساوی بدون گل خاتمه یافت. در نیمه دوم در حالی آغاز شد که چلسی با بررسی نقاط ضهف حریف پا به میدان گذاشته بود و شاگردان ساری نمایش برتری از توپچی‌ها داشتندو در حالی که برتری قاطعی مقابل حریف داشتند در نیمه مربیان کار را یکطرفه کردند و به عنوان قهرمانی لیگ اروپا دست یافتند.
ورزشی,بلاتکلیفی ادامه دار انتخابات فدراسیون تنیس و سکوت وزارت ورزش در مورد این فدراسیون به شائبه‌ها بیشتر از گذشته دامن می‌زند. به گزارش ایسنا، در میان فدراسیون‌هایی که در انتظار برگزاری انتخابات به سر می‌برند بلاتکلیفی فدراسیون تنیس بسیار عجیب است. فدراسیون‌هایی مثل کشتی و وزنه برداری گفته می‌شود هنوز در انتظار تایید صلاحیت کاندیدا‌ها هستند، اما چرا انتخابات فدراسیون تنیس در بلاتکلیفی نگه داشته شده است؟ تنیس شرایط کاملاً متفاوتی با وزنه برداری و کشتی دارد چراکه ثبت نام برای انتخابات فدراسیون تنیس ۱۸ شهریور ۹۷ برگزار شد، تکلیف کاندیدا‌ها هم مشخص شده بود از ۵ نفر، سه نفر تایید شدند که در میان یک نفر انصراف داد و در حال حاضر انتخابات دو کاندیدا دارد. اما اکنون نزدیک به ۹ ماه از ثبت نام کاندیدا‌ها و شش ماه هم از پایان دوره ریاست شایسته (۱۹ آبان ۹۷) می‌گذرد و وزارت ورزش هنوز چیزی در مورد برگزاری انتخابات اعلام نکرده است. در این میان بعد از اینکه شش ماه از ثبت نام کاندیدا‌ها گذشت گفته شد شاید قرار است ثبت نام از کاندیدا‌ها مجدداً انجام شود، اما هنوز این اتفاق هم رخ نداده است. نکته جالب این است که وزارت ورزش تکلیف انتخابات فدراسیون بیماری‌های خاص را مشخص کرد، اما اسمی از تنیس نیاورد و همین مسئله باعث شده شائبه نخواستن مجید شایسته بیشتر از گذشته قوت بگیرد. به نظر می‌رسد بهتر است وزارت ورزش برای پایان دادن به حواشی و شائبه‌های ایجاد شده هر چه زودتر تکلیف این فدراسیون را مشخص کند و یا حداقل سکوت خود را در مورد این فدراسیون بشکند. اینکه نزدیک به ۹ ماه بعد از ثبت نام هنوز وضعیت انتخابات مشخص نیست و هر زمان پیگیر برگزاری انتخابات می‌شویم تنها پاسخ بی خبری است، فقط حرف و حدیث‌ها را بیشتر می‌کند.
فرهنگی/هنری,اکران فیلم‌های سینمایی تازه در حالی ادامه دارد که بیشتر آن‌ها به فروش میلیاردی رسیده‌اند. به گزارش ایسنا، فیلم‌های «رگ خواب» و «اکسیدان» از جمله‌های فیلم‌های محبوب این روزهای سینماها هستند و البته «نهنگ عنبر» هم با فروش بیش از 15 میلیارد تومان فعلا به اکران خود ادامه می‌دهد. حبیب اسماعیلی ـ مدیر دفتر پخش فیلمسازان رسانه ـ در گفت‌وگویی با ایسنا رقم فروش فیلم «اکسیدان»  به کارگردانی حامد محمدی را یک میلیارد و 300 میلیون تومان اعلام کرد. او گفت: در حال حاضر 30 سالن در تهران  و 5 سالن در شهرستان‌ها این فیلم را نمایش می‌دهند که در این تعداد  در شهرهای دیگر به زودی افزایش می‌یابد. ضمن اینکه از این رقم فروش حدود یک میلیارد تومان به تهران تعلق دارد. همچنین علی سرتیپی ـ مدیر موسسه پخش فیلمیران ـ بیان کرد: فیلم «نهنگ عنبر» به کارگردانی سامان مقدم با حدود 100 سالنی که برای نمایش در اختیار دارد، به رقم فروش 15 میلیارد و 700 میلیون تومان رسیده است. وی افزود: همچنین «برادرم خسرو» به کارگردانی احسان بیگلری تاکنون یک میلیارد و 70 میلیون تومان فروش داشته و «رگ خواب» حمید نعمت‌الله نیز یک میلیارد و 30 میلیون تومان فروخته است. به گفته غلامرضا فرجی ـ مدیر پخش حوزه هنری‌ـ فیلم «زیر سقف دودی» هم با فروش 40 میلیونی در روز چهارشنبه و و 55 میلیونی در روز پنجشنبه (هفتم و هشتم خردادماه) در بیش از دو هفته نمایش به فروش کلی یک میلیارد و 100 میلیون تومان در کشور رسیده است. همچنین طبق اعلام روابط عمومی فیلم «ویلایی‌ها»، فروش این فیلم به کارگردانی منیر قیدی با توجه به سالن‌های محدودی که دارد، به یک میلیارد تومان رسیده است.
ورزشی,براساس گزارش نشریه عربستانی الجزیره، «حسین عبدالغنی» تصمیم گرفته است تا بعد از ۲۵ سال کفش‌های خود را بیاویزد. به گزارش ایرنا، عبدالغنی ۴۳ ساله به‌تازگی تیم فوتبال الاهلی را در رقابت‌های لیگ قهرمانان ۲۰۲۰ آسیا همراهی کرد؛ جایی که در نهایت توسط النصر از گردونه رقابت‌ها کنار رفت. ستاره اسبق تیم ملی عربستان در سال ۱۹۹۵ به تیم نخست الاهلی پیوست و تا سال ۲۰۰۸ در این تیم حضور داشت سپس تصمیم گرفت تا برای یک فصل فوتبال حرفه‌ای خود را در باشگاه نوشاتل زاماکس سوئیس دنبال کند. عبدالغنی در ادامه به النصر ملحق شد و از سال ۲۰۰۹ تا ۲۰۱۷ برای این تیم بازی کرد و برای یک فصل نیز به فوتبال بلغارستان رفت و در فصل ۲۰۱۸- ۲۰۱۹ به باشگاه احد ملحق شد و سپس به الاهلی بازگشت. هواداران الاهلی بدنبال انتشار این خبر، در فضای مجازی با هشتگ «ممنونیم حسین عبدالغنی» به بدرقه کاپیتان تیم خود رفته‌اند؛ کسی که تصمیم دارد تا در پایان قرارداد فعلی خود با باشگاه عربستانی، از دنیای فوتبال خداحافظی کند.
فرهنگی/هنری,پخش‌کنده فیلم «خروج» با بیان اینکه سازندگان این اثر با اکران آنلاین ریسک بزرگی را انجام می‌ دهند، گفت: امیدوارم این اتفاق شروع ‌کننده مسیری برای آینده باشد تا فیلم‌های دیگری که در نوبت اکران هستند بویژه آن‌هایی که ممکن است روی پرده فروش بالایی نداشته باشند از این طریق عرضه شوند.
ورزشی,به دنبال برگزاری چهارمین جلسه ستاد مقابله با گسترش کرونا در ورزش، پروتکل بهداشتی باشگاه‌های ورزشی تدوین شد. به گزارش ایسنا و به نقل از پایگاه خبری تحلیلی فدراسیون پزشکی ورزشی ایران، چهارمین جلسه ستاد مقابله با گسترش کرونا در ورزش، در فدراسیون پزشکی ورزشی با حضور دو تن از نمایندگان وزارت بهداشت، درمان و آموزش پزشکی و سرپرست فدراسیون پزشکی ورزشی و دیگر اعضای این ستاد برگزار شد. اهم صحبت‌ها و مباحث جلسه امروز، تهیه پروتکل بهداشتی باشگاه‌های ورزشی و فراهم آوردن زیرساخت اینترنتی برای ثبت اطلاعات باشگاه داران و متعهد شدن آن‌ها به پایبندی به این پروتکل بود. در این نشست همچنین گزارشی از آخرین شرایط شیوع بیماری در سطح کشور مورد بحث و بررسی قرار گرفت و اعضا به بیان نقطه نظرات خود در خصوص اقدامات انجام شده در حوزه ورزش پرداختند. پس از آن گزارشی از اقدامات ستاد مقابله با کرونا در ورزش در چهار استان از طریق ویدئو کنفرانس ارائه شد که در این رابطه رئیس هیات پزشکی ورزشی خراسان رضوی، رئیس هیات پزشکی ورزشی استان قم، رئیس هیات پزشکی ورزشی استان گیلان و رئیس هیات پزشکی ورزشی استان مازندران گزارش مبسوطی را به سمع و نظر اعضای حاضر در نشست ستاد مقابله با کرونا در ورزش رسانده و به بیان نقطه نظرات خود در این زمینه پرداختند. از جمله مصوبات این نشست، درخصوص پایش وضعیت قهرمانان رشته های مختلف ورزشی در سراسر کشور بود که مقرر شد در این خصوص تیم‌های عملیاتی ستاد مرکزی و هیات های استانی، گزارش جامعی از آخرین شرایط قهرمانان ورزش کشور تهیه و تدوین کنند.
حوادث,"وزارت دادگستری تاجیکستان امروز (دوشنبه) اعلام کرد که در جریان شورش شبه نظامیان محبوس در زندانی در این کشور سه نگهبان زندان و ۲۹ زندانی کشته شدند. به گزارش ایسنا، به نقل از خبرگزاری رویترز، وزارت دادگستری تاجیکستان در بیانیه‌ای اعلام کرد که شورش اواخر روز یکشنبه در زندانی در شهر وحدت واقع در ۱۰ کیلومتری شرق دوشنبه، پایتخت این کشور و زمانی رخ داد که شبه نظامیان داعش مسلح به چاقو اقدام به کشتن سه تن از نگهبانان زندان و پنج زندانی دیگر کردند. به گفته وزارت دادگستری تاجیکستان، یکی از آغاز کنندگان این شورش ""بهروز گلمراد""، پسر گلمراد حلیموف، یک سرهنگ نیرو‌های ویژه تاجیکستان بوده که در سال ۲۰۱۵ به داعش ملحق و در نهایت در سوریه کشته شد. وزیر دادگستری تاجیکستان اظهار کرد، ۲۹ زندانی در جریان شورش کشته شدند در حالیکه هشت به دست دیگر زندانیان کشته شدند و اکنون امنیت و نظم در زندان مذکور که ۱۵۰۰ زندانی دارد، برقرار شده است. داعش مسؤولیت یک شورش دیگر در زندانی در تاجیکستان را در نوامبر گذشته میلادی برعهده گرفت که در پی حمله نیرو‌های داعش به توریست‌های غربی در ژوئیه ۲۰۱۸ رخ داد."
ورزشی,هت تریک «کریستیانو رونالدو» در بازی یوونتوس مقابل اتلتیکو مادرید که به حذف تیم اسپانیایی از لیگ قهرمانان اروپا منجر شد، سهام بانوی پیر را یک شبه به اندازه 16 درصد افزایش داد. به گزارش ایرنا، روزنامه ایندیپندنت روز چهارشنبه نوشت: پس از اینکه یوونتوسی ها در بازی رفت با نتیجه 2 بر صفر مغلوب اتلتیکو شدند، آمار و ارقام به شکلی منظم در مسیری مخالف حرکت بانوی پیر قرار گرفت اما آنها برابر هواداران خودی در تورین لگام گسیخته و مهارنشدنی ظاهر شدند؛ جایی که رونالدو با به ثمر رساندن هر سه گل تیمش، 2 گل خورده در واندا متروپولیتانو را جبران و تیمش را در مجموع با نتیجه 3 بر 2 راهی مرحله یک چهارم کرد. این در حالی است که راهیابی به جمع هشت تیم پایانی معتبرترین رقابت باشگاهی اروپا موجب شد تا درآمدهای بانوی پیر از قِبل راهیابی به این مرحله، صرف نظر از سایر عواید، به چیزی در حدود 10.5 میلیون یورو برسد؛ مبلغی که از عواید این تیم پس از راهیابی به مرحله یک هشتم چیزی معادل یک میلیون یورو بیشتر بود. سهام یووه در ساعت 9:40 دقیقه صبح امروز، با گذر از بیشترین نرخ خود در اوایل ژانویه، 16 درصد افزایش یافت؛ این نرخ همانطور که پیش بینی می شد از سال 2013 تاکنون، در بهترین و بالاترین وضعیت خود قرار داشته است. یوونتوس در حال حاضر توسط شرکت سهامی «اِکسور» که مالکیت آن در اختیار خانواده آنیلی است، اداره می شود؛ خانواده ای که 64 درصد از سهام باشگاه را در دست دارد. هت تریک رونالدو علاوه بر این موجب شد تا او با رکورد «لیونل مسی» از حیث گل های زده در این فصل از رقابت ها (هشت) برابری کند؛ ضمن اینکه این سه گل میزان مشارکت ستاره پرتغالی در گل های به ثمر رسیده در لیگ قهرمانان اروپا را در 77 بازی به 77 رساند. (36 گل و 14 پاس گل)
سلامت,"شخص می‌تواند در هنگام حمله قلبی افزایش یابد یا ثابت بماند اما بالا رفتن ضربان قلب نشانه یا علامت خاصی از حمله قلبی نیست. حمله قلبی شامل محدودیت یا توقف به قلب است. ضربان قلب فرد در هنگام حمله قلبی بر اساس سلامت کلی وی، استفاده از دارو و سایر شرایط پزشکی متفاوت خواهد بود. برخی از افراد در هنگام حمله قلبی افزایش ضربان قلب را تجربه می‌کنند، اما برخی تجربه نمی‌کنند. علائم شایع شامل درد شدید قفسه سینه، و تنگی قفسه سینه می‌باشد. در این مقاله به اتفاقاتی که در طی حمله قلبی می‌افتد، تأثیر آن بر ضربان قلب و کار‌هایی که باید انجام شود، پرداخته شده است. حمله قلبی زمانی اتفاق می‌افتد که قلب جریان خون در اندام‌ها را از دست بدهد. خون جاری به قلب، اکسیژن لازم را تأمین می‌کند زیرا بدون اکسیژن، قلب نمی‌تواند به طور طبیعی کار کند. طبق تحقیقات انجمن قلب آمریکا، قلب در هنگام حمله قلبی آسیب می‌بیند. میزان و شدت آسیب به موارد زیر بستگی دارد: 
 
 
 به دنبال حمله قلبی، قلب شروع به بهبود می‌کند، گاهی اوقات بر روی ناحیه آسیب دیده بافت اسکار ایجاد می‌شود. در بعضی موارد نیز قلب به طور دائمی ضعیف می‌شود و خون کمتری را پمپاژ می‌کند. ضربان قلب فرد ممکن است در هنگام حمله قلبی افزایش یابد یا ثابت بماند. ضربان قلب در زمان درمان گاهی می‌تواند موفقیت در بهبودی را پیش بینی کند. طبق یک مطالعه در سال 2018 در 58 بیمارستان، ضربان قلب بیش از 80 ضربان در دقیقه، بیشترین خطر مرگ‌ومیر را در پی حمله قلبی داشته است. بالارفتن ضربان قلب نشانه قابل اعتمادی برای حمله قلبی نیست. مراکز کنترل و پیشگیری از بیماری‌ها (CDC) و انجمن قلب آمریکا افزایش ضربان قلب را به‌عنوان نشانه یا علامت حمله قلبی تشخیص نمی‌دهند. سه نوع حمله قلبی وجود دارد که هرکدام به طور متفاوتی بر ضربان قلب تأثیر می‌گذارند. این سه نوع عبارتند از: 
 
 
 
 STEMI می‌تواند شدیدترین شکل حمله قلبی باشد که به طور معمول باعث افزایش ضربان قلب در طول حمله می‌شود اما انواع خاصی از STEMI‌ها می‌توانند باعث آسیب به سیستم الکتریکی قلب و کاهش ضربان قلب شوند. حملات قلبی NSTEMI معمولاً آسیب کمتری به قلب می‌زند، اما ممکن است ضربان قلب را نیز افزایش دهد. گاهی اوقات NSTEMI (نوع II) نتیجه ضربان قلب سریع در نتیجه برخی از موارد زمینه‌ای دیگر (تب، خونریزی) با انسداد ثابت عروق کرونر است. اسپاسم عروق کرونر هنگامی اتفاق می‌افتد که دیواره‌های شریان سفت شده و جریان خون در قلب محدود می‌شود که همچنین می‌توانند بر ضربان قلب هم تأثیر بگذارند. حملات قلبی باعث آسیب به بخشی از قلب می‌شود و این آسیب در هر ناحیه‌ای رخ می‌دهد که شریان مسدود شده معمولاً خون مورد نیاز را تأمین می‌کند. طبق گفته انجمن قلب آمریکا، یک قلب آسیب دیده خون را در بدن به جریان خواهد انداخت، اما تلاش زیادی ممکن است آن را ضعیف کند. در طول این رویداد، ضربان قلب فرد می‌تواند افزایش یابد. یک پزشک یا تیم اورژانس ممکن است از یک بتا بلاکر برای کاهش ضربان قلب و کاهش نیاز اکسیژن قلب استفاده کنند که می‌تواند به جلوگیری از آسیب بیشتر اندام کمک کند. تاکی‌کاردی جایی است که ضربان قلب فرد برای سن و شرایط کلی جسمی او بیش از حد سریع باشد که به همین دلیل در طی حمله قلبی، ضربان قلب آن‌ها احتمالاً بالا خواهد ماند. برادی کاردی باعث کاهش ضربان قلب می‌شود. افراد مبتلا به برادی کاردی یا سایر بیماری‌های سیستم الکتریکی ممکن است در هنگام حمله قلبی افزایش ضربان قلب را تجربه نکنند. در هنگام حمله قلبی، عضله قلب به دلیل کمبود اکسیژن آسیب خواهد دید که این می‌تواند قلب را تضعیف کند و باعث کاهش فشارخون در هنگام حمله قلبی یا به دنبال آن شود. فشار خون پایین می‌تواند جریان خون به قلب را به خطر بیندازد. همچنین استرس در هنگام حمله قلبی می‌تواند فشار خون را افزایش دهد. پس از شروع درمان، متخصصان مراقبت‌های بهداشتی فشار خون را کنترل کرده و در صورت لزوم آن را تثبیت می‌کنند. فشار خون بالاتر می‌تواند اکسیژن مورد نیاز قلب را افزایش دهد. چندین نشانه احتمالی حمله قلبی وجود دارد که باید مراقب آن‌ها باشید، از جمله: 
 
 
 
 
 
 
 علائم می‌توانند بر اساس زن یا مرد بودن فرد متفاوت باشند. همه ممکن است درد قفسه سینه یا سیری داشته باشند. زنان به‌احتمال زیاد برخی از علائم غیرمعمول دیگر مانند ناراحتی در اطراف بدن را تجربه می‌کنند. حدود 50٪ از کل منابع معتبر آمریکایی حداقل یک عامل خطر برای حمله قلبی دارند. طبق منبع   DCTrusted، برخی از عوامل خطر مشترک شامل موارد زیر است: 
 
 
 
 
 
 هرکسی که علائم حمله قلبی را تجربه کند، باید فوراً با اورژانس تماس بگیرد. منبع CDCTrusted می‌گوید که درمان زودهنگام احتمال آسیب دائمی یا مرگ و میر را کاهش می‌دهد. علاوه بر اورژانس، فرد باید مراحل پیگیری حمایت از بهبودی کامل را با پزشک خود پیگیری کند. پزشکان به طور معمول یک طرح درمانی تهیه می‌کنند و موارد موردنیاز را پیگیری می‌کنند که ممکن است شامل دارو‌های پیشگیرانه و تغییر سبک زندگی باشد. ضربان قلب فرد در هنگام حمله قلبی ممکن است افزایش یابد یا در همان حالت ثابت بماند، اگرچه بالارفتن ضربان قلب ممکن است با نتیجه بدتری همراه باشد. پزشکان ممکن است در طول حمله قلبی برای کاهش ضربان قلب مانند مسدود‌کننده‌های بتا دارو تهیه کنند. بالا رفتن ضربان قلب نشانه قابل اعتمادی برای حمله قلبی نیست. به علائم دیگر مانند درد قفسه سینه، فشار یا ناراحتی نیز باید توجه کنید. در صورت مشاهده علائم حمله قلبی، فرد باید سریعاً با خدمات اورژانس تماس بگیرد."
حوادث,منبع تصاویر: عصر ایران، کانال روزنامه البرز فردا، کن نیوز، رد نیوز
ورزشی,دستیار اول گابریل کالدرون در پرسپولیس یکی از کلیدی ترین اعضای حال حاضر این تیم است. مردی با دانش و مسلط به امور فنی، و البته با روابط عمومی فوق العاده. به گزارش ورزش سه، گابریل کالدرون سرمربی آرژانتینی جدید تیم پرسپولیس اولین گام در دیدارهای رسمی را با تیم خود محکم برداشت. او همراه با کادر جدیدی که به تهران آورده، کم کم در پرسپولیس جا می افتد. از کادر فنی حال حاضر پرسپولیس، یک نفر همانند خود کالدرون نقشی بسیار کلیدی دارد. خواکین گیل آروندو، مربی اسپانیایی که همراه کالدرون به پرسپولیس آمده، دستیار اول سرمربی آرژانتینی سرخپوشان به حساب می آید. کالدرون اعتماد بسیار زیادی به این کمک خود دارد و به نوعی او پل ارتباطی سرمربی با دیگر اعضای کادر فنی است. ارتباط خوب خواکین البته به کادر فنی محدود نمی شود. او به شدت با بازیکنان پرسپولیس هم صمیمی شده و رابطه بسیار نزدیکی با آنها پیدا کرده است. این یک ویژگی مشترک در کادر فنی فعلی و سابق پرسپولیس است. در زمان برانکو هم دستیاران او مثل مارکو و ایگور، با بازیکنان تیم خیلی نزدیک و صمیمی شده بودند. درباره خواکین گیل آروندو، فرزاد حبیب اللهی آنالیزور سابق پرسپولیس هم نقل قول جالبی دارد: «ما با هم رفاقت داریم. چندی پیش در جلسه ای با هم حضور داشتیم که قرار بود گزارش فصل پیش را به او بدهم. در آن جلسه متوجه شدم که خواکین اشراف زیادی به نرم افزار دارد و به بحث کلی آنالیز مسلط است.» جلسات فنی پرسپولیسی ها هم این روزها بسیار وابسته به این مربی اسپانیایی است. خواکین نقش کلیدی این جلسات را بر عهده دارد. دقیقا مثل تمرین ها که روی نقشه ها و ایده های همین مربی پایه گذاری می شود در واقع طراح اصلی تمرینات پرسپولیس خواکین گیل آروندو است و همچنین مسئولیت اجرای آنها نیز با وی است. گابریل کالدرون سال هاست که از خواکین شناخت کامل دارد و قبل از حضور در ایران هم از او به عنوان مشاور در مقاطع مختلفی بهره برده است. از این رو است که خواکین را باید مشاور درجه یک کالدرون در پرسپولیس نامید؛ کسی که کاملا مورد اعتماد سرمربی آرژانتینی سرخپوشان قرار دارد. خواکین زمان حضور کالدرون در تیم ملی بحرین، به صورت آزمایشی همکاری با او را شروع کرد و رفته رفته به یک عضو ثابت تیم های فنی او تبدیل شد. شاید مهم ترین تجربه کاری او با کالدرون را بتوان کار در رئال بتیس اسپانیا در سال 2014 قلمداد کرد. یکی از نکاتی که مورد توجه کالدرون است و در آینده به کمک پرسپولیس خواهد آمد، توجه ویژه او به فوتبال غرب آسیا است. او وقت زیادی برای دیدن بازی های حوزه غرب آسیا می گذارد و به شرایط لیگ های قطر، امارات و عربستان هم اشراف دارد. این مسئله با شروع لیگ قهرمانان آسیا کاملا به کمک سرخپوشان خواهد آمد. او و کالدرون تجربه حضور در فوتبال امارات و قطر را هم با یکدیگر دارند. نکته جالبی که در مورد او می توان گفت، هواداری اش از تیم اتلتیک بیلبائو در اسپانیا است. او به قدری این تیم ایالت باسک را دوست دارد که پس از پیروزی هفته نخست بیلبائو مقابل بارسلونا در لالیگا هم خیلی خوشحال بود و حتی پستی در اینستاگرامش با عکس آدوریز، گلزن باتجربه بیلبائو به اشتراک گذاشت. خواکین گیل آروندو نمونه یک مربی چند کاره است که عاشق کارش است و این روزها هم از کار در پرسپولیس احساس خوبی دارد. فوتبال وقت خیلی زیادی از او در روز می گیرد اما نه فقط به عنوان یک طرفدار؛ بلکه او مجهز به دانش روز فوتبال نیز هست.
سیاسی,رییس شورای اسلامی شهر تهران گفت: هنوز برای حضور در انتخابات شورای شهر و ریاست جمهوری سال ۱۴۰۰ قانع نشده‌ام.
سیاسی,علی ربیعی در یادداشتی نوشت، در حالی که در چند ماه آینده دولت دوازدهم به پایان راه خود خواهد رسید، تصویب یا عدم تصویب لوایح مرتبط بـــا «اف‌ای‌تی‌اف» می‌تواند تأثیرات ماندگاری بر موفقیت دولت آینده یا در داشتن شروعی پرشتاب یا متزلزل و لنگان سهم داشته باشد.
حوادث,رئیس پایگاه یکم پلیس آگاهی تهران از دستگیری ۳ تن از اعضای باند بزرگ کلاهبرداران که با اسناد جعلی، املاک شهروندان را می فروختند، خبر داد و گفت: متهمان به فروش ۴ قطعه پلاک ثبتی به ارزش ۲۰۵ میلیارد تومان اعتراف کردند.
حوادث,منابع خبری از وقوع دو انفجار در مرکز بغداد به وقوع پیوست. به گزارش ایلنا به نقل از اسپوتنیک،
حوادث,مدیر روابط عمومی سازمان اورژانس استان یزد گفت: در برخورد یک دستگاه پژو ۴۰۵ سواری با ۲ خودرو دیگر در جاده مهریز به تنگچنار یک نفر کشته و هشت تن زخمی شدند. سید حسین طباطبایی پنجشنبه شب در گفت و گو با خبرنگار ایرنا افزود: این حادثه ساعت ۲۰:۴۰ دقیقه امشب اتفاق افتاد. وی ادامه داد: ۶ مصدوم این حادثه با ۲ دستگاه آمبولانس به بیمارستان مهریز منتقل و همچنین ۲ مصدوم دیگر متواری شدند. وی اظهار کرد: علت وقوع حادثه توسط کارشناسان پلیس راه در دست بررسی است که این موضوع اطلاع رسانی می‌شود. روزانه حدود ۴۰۰ هزار دستگاه خودرو از جاده‌های استان از جنوب به شمال و شرق و غرب کشور و بالعکس تردد می‌کنند و جاده‌های مهریز از ترافیک بالایی برخوردار است. مرکز دهستان تنگچنار در ۴۰ کیلومتری شهر مهریز قرار دارد و مرکز این شهرستان ۵۵ هزار نفری در ۳۰ کیلومتری جنوب شهر یزد قرار دارد.
سیاسی,رئیس مجلس شورای اسلامی گفت: اتحادیه اقتصادی اوراسیا کشورهای منطقه را به یکدیگر متصل کرده و ایران نیز گفت وگوها درباره عضویت دائم خود در این اتحادیه را آغاز کرده و دو هفته دیگر مقدمات دائمی شدن عضویت ما انجام خواهد شد. محمدباقر قالیباف رئیس مجلس شورای اسلامی در بدو ورود خود به تهران ضمن تبریک ۲۲ بهمن به یکایک مردم ایران و درود به روح شهدا با حضور در جمع خبرنگاران درباره دستاوردهای سفر به روسیه، گفت: به روح شهدا و امام شهدا درود می فرستیم که همه ما مدیون مجاهدت های این عزیزان هستیم. رئیس مجلس شورای اسلامی با اشاره به دستاوردها و اهداف اقتصادی پیگیری شده در سفر به روسیه اظهار کرد: این سفر بنا به دعوت رئیس دومای فدراسیون روسیه انجام شد و این سفر فرصتی برای رایزنی درباره مسائل منطقه، اقتصادی و همکاری های پارلمانی بود. وی با بیان اینکه مهم ترین ویژگی این سفر تقدیم پیام مقام معظم رهبری به رئیس جمهور روسیه بود، بیان کرد: تاکید رهبری بر هماهنگی ها و توافقات راهبردی درازمدت با روسیه بود، البته پیام رهبری ابعاد دیگری درباره مسائل اقتصادی، سیاسی، چگونگی توافقات، آینده ارتباطات و سیاستگذاری های بین ایران و روسیه داشت. قالیباف در ادامه افزود: بررسی دقیق نشست های کمیسیون های عالی مشترک ایران و روسیه با مسئولیت رئیس پارلمان های دو کشور یکی دیگر از محورهای مذاکرات بود که در این نشست درباره سرمایه گذاری ها، نیروگاه ها به ویژه نیروگاه سیریک که با بیش از هزار مگاوات آماده اجرا است مورد بحث و بررسی قرار گرفت. رئیس مجلس شورای اسلامی تاکید کرد: همچنین ملاقات هایی را با تجار روسی و ایرانی برای بررسی چالش ها و مشکلات مبادلات اقتصادی داشتیم. قالیباف در بدو ورود به تهران: این سفر بنا به دعوت رئیس دومای فدراسیون روسیه انجام شد وی افزود: با وجود همه‌گیری کرونا صادرات ایران به روسیه ۴۰ درصد افزایش داشته و قرار است یک هاب مالی- تجاری و مرکز لجستیکی برای پیگیری امور گمرکی و قراردادی ایجاد شود. وی با اشاره به اینکه جمهوری اسلامی ایران عضو اتحادیه اقتصادی اوراسیا شده است، گفت: این اتحادیه کشورهای منطقه را به یکدیگر متصل کرده و یک منطقه آزاد تجاری را راه اندازی کرده است، ایران گفت وگوها درباره عضویت دائم خود در این اتحادیه را آغاز کرده و دو هفته دیگر مقدمات دائمی شدن عضویت ما انجام خواهد شد. قالیباف همچنین با اشاره به ملاقات هایی در روسیه برای بررسی مسائل منطقه ای نیز، افزود: در نشست با دبیر شورایعالی امنیت روسیه گفت وگوهایی درباره صلح، امنیت ملی، مبارزه با تروریسم و همکاری های ایران و روسیه در سوریه نیز انجام شد و در کنار آن موضوعات راهبردی پیرامون مسائل امنیتی دفاعی نیز مورد بررسی قرار گرفت و توافقات خوبی هم در این زمینه انجام شد. رئیس مجلس شورای اسلامی اظهار کرد: همچنین در این سفر نشستی را در اندیشکده شرق شناسی روسیه داشتیم که در این جلسه درباره مسائل آینده و جلوگیری از یکجانبه گرایی آمریکا در منطقه مورد بحث قرار گرفت و در ادامه سفر نشستی هم در آکادمی وزارت امور خارجه روسیه برگزار شد که در این جلسه نیز درباره رابطه میان ایران و روسیه در سطح منطقه و جهان مطالبی مطرح شد. محمدباقر قالیباف؛ رئیس مجلس شورای اسلامی بامداد امروز پس از سفری سه روزه به روسیه که با هدف دیدار و گفت‌وگو با همتایان خود در دوما و سنا، مقامات اقتصادی، تجاری، سیاسی و امنیتی این کشور انجام شده بود، وارد تهران شد. رئیس مجلس در این سفر ضمن دیدار و گفت‌وگو با رئیس مجلس دومای فدراسیون روسیه و شورای فدراسیون با اندیشمندان انستیتو شرق‌شناسی این کشور هم دیدار کرد. همچنین قالیباف با رئیس اتحادیه اوراسیایی و پاتروشف دبیر شورای امنیت هم دیدار و در ادامه سفر خود با حضور در آکادمی دیپلماتیک روسیه برای دیپلمات های جوان روسی سخنرانی و به پرسش های اساتید و دانشجویان این آکادمی پاسخ داد.
فرهنگی/هنری,: مشرق
فرهنگی/هنری,رئیس صداوسیما امروز در نشست هم‌اندیشی با هنرمندان در سالن اجتماعات شبکه استانی اترک با اشاره به شکل‌گیری جریان سریال‌سازی در مراکز استانی صداوسیما، بر افزایش کیفیت تولیدات تأکید کرد. به گزارش ایسنا به نقل از روابط عمومی صداوسیما، عبدالعلی علی‌عسکری با بیان اینکه از آثار فاخر، عالی و ماندگار هنرمندان حمایت می‌کنیم، گفت: در طرح ملی سلمان فارسی به خوبی از ظرفیت استان‌ها استفاده شده و کار شناسایی حدود ۲۰هزار بازیگر در ۲۹ استان کشور، پیش رفته است. رئیس سازمان صداوسیما با بیان اینکه از هنرمندان و افراد بااستعدادی که به دلایلی مهجور مانده اند، حمایت می‌کنیم گفت: در پروژه ملی سلمان فارسی به خوبی از ظرفیت استان‌ها استفاده شده و کار شناسایی حدود ۲۰ هزار بازیگر در ۲۹ استان کشور برای ایفای ١٥٠٠ نقش، پیش رفته است. در این نشست، هنرمندان و برنامه سازان رادیو و تلویزیون به بیان دغدغه‌ها و مشکلات و پیشنهادهای خود، از جمله حمایت و توجه بیشتر به مستندها و آثار نمایشی، استفاده از پژوهش در آثار تولیدی، حفظ استعدادها و لهجه‌های محلی در شعر فارسی برای گسترش زبان فارسی و کمک به زایایی آن، ضرورت برنامه ریزی برای توزیع مطلوب آثار تهیه و تصویب شده در شورای عالی شعر و موسیقی پرداختند.
سلامت,متخصصان علوم پزشکی در آمریکا  اعلام کردند که توانسته‌اند با استفاده از ویروس ایدز در قالب یک پروژه ژن‌درمانی، بیماری کشنده‌ «کودک حبابی» را درمان کنند.
حوادث,معاون مبارزه با جرایم جنایی پلیس آگاهی تهران بزرگ از دستگیری مردی که پس از مصرف شیشه مادرش را خفه کرده بود، خبر داد. به گزارش ایسنا، در ساعت 16 روز نهم خرداد ماه امسال مرد میانسالی با حضور در خیابان کمالی از همسایگان و اهالی محله درخواست کمک کرده و عنوان داشت که مادرش دچار ایست قلبی شده و نفس نمی‌کشد، در ادامه با اعلام این خبر به مرکز فوریت های پزشکی ، تیم اورژانس در محل حاضر شده و در بررسی های اولیه اعلام شد که بر روی بدن پیرزن آثار جراحت شناسایی شده است. لذا موضوع به کلانتری 112 ابوسعید اعلام و مأموران کلانتری در محل حاضر شدند. با اعلام خبر فوت مشکوک یک پیرزن 70 ساله به پلیس آگاهی و همچنین قاضی کشیک ویژه قتل دادسرای ناحیه 27 تهران ، تیم بررسی صحنه جنایت اداره دهم پلیس آگاهی تهران بزرگ به‌همراه عوامل تشخیص هویت پلیس و بازپرس شعبه دوم دادسرای ناحیه 27 تهران در محل حاضر شدند. با تأیید وجود آثار جراحت بر روی جسد و احتمال  وقوع جنایت، پرونده مقدماتی با موضوع فوت مشکوک تشکیل شده و با انتقال جسد برای شناسایی علت اصلی مرگ به پزشکی قانونی، پسر متوفی نیز برای ادامه تحقیقات پلیسی به اداره دهم ویژه قتل پلیس آگاهی تهران بزرگ منتقل شد. کارآگاهان اداره دهم پلیس آگاهی در تحقیقات میدانی از محل سکونت متوفی و پسرش به نام محسن (40 ساله) اطلاع پپدا کردند که از ساعت 14تا15 روز حادثه صدای نزاع و درگیری میان متوفی و پسرش از داخل ساختمان شنیده شده اما ناگهان صدای نزاع و درگیری آنها قطع و نهایتا پس از گذشت چند ساعت از این موضوع، پسر متوفی از ساختمان خارج و از همسایگان درخواست کمک کرده است . درادامه تحقیقات پلیسی، کارآگاهان اطلاع پیدا کردند که محسن دارای سابقه سوء مصرف موادمخدر بوده و چندین بار به علت مصرف موادمخدر صنعتی در مراکز ترک اعتیاد و همچنین بیمارستان روان پزشکی بستری شده و بارها با همسایگان و مادرش ، درگیری داشته است. همچنین در اظهار نظر اولیه از سوی تیم پزشکی اعلام شد که آثار ناشی از فشار بر روی مجاری تنفسی بر روی جسد متوفی شناسایی شده است. محسن که پس از انتقال به اداره دهم پلیس آگاهی منکر هرگونه نزاع و درگیری با مادرش در روز حادثه شده و در اظهارات اولیه مدعی شده بود که در تاریخ نهم خرداد برای خرید از خانه شان خارج و پس از مراجعت به خانه با جسد مادرش در اتاق پذیرایی روبرو شده است، بارها تحت بازجویی قرار گرفته و هربار اظهارات متناقضی را بر زبان می‌آورد. وجود تناقض در صحبتهای محسن با اظهارات مشترک همسایگان مبنی بر شنیده شدن صدای درگیری میان وی و مادرش ونهایتا اعلام نظریه اولیه پزشکی قانونی مبنی بر شناسایی آثار فشار بر روی مجاری نفسی متوفی، کارآگاهان اداره دهم را بر آن داشت تا همچنان تحقیقات پلیسی از محسن را در دستور کار خود قرار داشته باشند و  سرانجام صبح امروز وی لب به اعتراف گشود و به قتل مادرش اعتراف کرد. محسن در اعترافاتش به کارآگاهان گفت: روز حادثه ناگهان مادرم با من درگیر شد و در حالیکه تازه موادمصرف کرده بودم ، ناگهان عصبانی شده و برای آنکه مادرم را مجبور به سکوت کنم ، گلو و دهانش را گرفتم تا او را ساکت کنم اما ناگهان مادرم بر روی زمین افتاد و هرچه تلاش کردم نتوانستم او را احیاء کنم. سرانجام از خانه بیرون آمده و از مردم درخواست کمک کردم. بر اساس اعلام مرکز اطلاع‌رسانی پلیس آگاهی پایتخت، سرهنگ کارآگاه حمید مکرم، معاون مبارزه با جرایم جنایی پلیس آگاهی تهران بزرگ، با اعلام این خبر گفت: با توجه به اعتراف صریح متهم، قرار بازداشت موقت از سوی بازپرس پرونده صادر شده و متهم برای ادامه تحقیقات در اختیار اداره دهم ویژه قتل پلیس آگاهی تهران بزرگ قرار گرفت.
سلامت,"(CHF) و بیماری (COPD) دارای برخی علائم و عوامل خطر یکسانی هستند. بااین‌حال، این دو بیماری علل زمینه‌ای و گزینه‌های درمانی متفاوتی دارند. گرچه بیماری انسدادی مزمن ریوی ممکن است منجر به افزایش خطر نارسایی احتقانی شود، اما این دو بیماری قسمت‌های مختلفی از بدن را تحت تأثیر قرار می‌دهند. در این مقاله اطلاعاتی در مورد نارسایی احتقانی قلب و بیماری انسدادی مزمن ریوی و همچنین درباره ارتباط بین این دو بیماری توضیحاتی ارائه شده است. بیماری انسدادی مزمن ریوی یک بیماری جدا از نارسایی احتقانی قلب است، اما این امکان وجود دارد که باعث نارسایی قلبی در فرد شود. بیماری‌های شدید ریوی که شامل بیماری انسدادی مزمن ریوی نیز می‌باشند، از جمله مواردی هستند که می‌تواند منجر به نارسایی قلبی شوند. هنگامی که ریه‌ها برای تولید اکسیژن کافی تلاش می‌کنند، بر قلب فشار بیشتری وارد می‌شود. بسیاری از شرایط دیگر از جمله موارد زیر نیز می‌توانند باعث نارسایی احتقانی قلب شوند که شامل: 
 
 
 
 
 
 
 
 
 
 اگرچه بیماری انسدادی مزمن ریوی ممکن است منجر به نارسایی احتقانی قلب شود، اما نارسایی احتقانی قلب نمی‌تواند مستقیماً باعث بیماری انسدادی مزمن ریوی شود. سیگار کشیدن تا حد زیادی شایعترین علت ابتلا به بیماری انسدادی مزمن ریوی است. بااین‌حال، افراد غیرسیگاری به ویژه اگر در معرض خطر طولانی مدت محیط زیست مانند ، گرد و غبار، بخار، دود سیگار و مواد شیمیایی باشند، می‌توانند به بیماری انسدادی مزمن ریوی مبتلا شوند. در موارد نادرتر، یک بیماری ارثی که باعث کمبود پروتئینی به نام آلفا 1 می‌شود، می‌تواند منجر به بیماری انسدادی مزمن ریوی شود. محققان چندین ارتباط بین بیماری انسدادی مزمن ریوی و نارسایی احتقانی قلب را متذکر شده‌اند و نشان داده‌اند که از ویژگی‌های مشابهی برخوردار هستند از جمله: 
 
 
 
 
 همچنین، اگر تنفس باعث ایجاد فشار بیشتری بر قلب شود، بیماری انسدادی مزمن ریوی می‌تواند منجر به نارسایی احتقانی قلب شود. طبق یک مقاله ژورنالی در سال 2018، گفته شده که بیماری انسدادی مزمن ریوی و بیماری‌های قلبی عروقی اغلب با هم اتفاق می‌افتند. نویسندگان خاطرنشان می‌کنند که شرایط هر کدام می‌تواند وضعیت دیگری را بدتر کند. آن‌ها همچنین می‌گویند که درمان مناسب بیماری انسدادی مزمن ریوی اغلب می‌تواند تأثیر مثبتی بر سلامت قلب و عروق داشته باشد که ممکن است احتمال ابتلای فرد به نارسایی احتقانی قلب یا شکل دیگری از بیماری‌های قلبی عروقی را کاهش دهد. منابع معتبر دیگری توصیه می‌کنند که تیم‌های مراقبت‌های بهداشتی، موظف‌اند افرادی را که تشخیص می‌دهند یکی از این شرایط را دارا هستند، موارد بهداشتی دیگر را باید برای آن‌ها کنترل کنند. یک مطالعه در سال 2018 این خطر را نشان می‌دهد که متخصصان مراقبت‌های بهداشتی برخی از علائم و نشانه‌های نارسایی احتقانی قلب را با بیماری انسدادی مزمن ریوی یا بیماری‌های ریه دیگری اشتباه می‌گیرند. نویسندگان پیشنهاد می‌کنند که طبقه‌بندی نادرست در ارائه حاد نارسایی احتقانی قلب ممکن است به دلیل همپوشانی علائم و عوامل خطر شرایط باشد. یکی دیگر از عوامل بالقوه و گیج‌کننده این است که پزشکان ممکن است از همان ابزار‌ها برای ارزیابی شرایط بیماری دیگر استفاده کنند. به‌عنوان‌مثال، یک آزمایش معمول برای بیماری انسدادی مزمن ریوی، دمیدن هوا در ابزاری است که به اسپیرومتر معروف است. اسپیرومتر حجم هوایی را که ریه‌ها می‌توانند در تعداد مشخصی از ثانیه آزاد کنند اندازه‌گیری می‌کند که به حجم بازدم (FEV) معروف می‌باشد. نمره FEV1، یک اندازه‌گیری کلیدی است که میزان هوایی را که فرد در 1 ثانیه بیرون می‌دهد، اندازه‌گیری می‌کند.  یک پزشک ممکن است عقیده داشته باشد که نمره FEV1 پایین وقتی ناشی از بیماری انسدادی مزمن ریوی است که در نتیجه شعله‌ور شدن نارسایی احتقانی قلب باشد. بیماری انسدادی مزمن ریوی شامل سه بیماری اصلی انسدادی ریه است که همگی می‌توانند باعث انسداد و کاهش جریان هوا شوند از جمله: آمفیزم، برونشیت مزمن و آسم. بیماری انسدادی مزمن ریوی سالانه حدود 16 میلیون نفر را تحت تأثیر قرار می‌دهد. علائم احتمالی بیماری انسدادی مزمن ریوی شامل موارد زیر است: 
 
 
 
 
 
 
 
 درمان بیماری انسدادی مزمن ریوی بر بهبود علائم و کند کردن روند پیشرفت بیماری متمرکز است. در بعضی موارد، ممکن است فرد تحت مراقبت تسکینی قرار گیرد. برخی از درمان‌های رایج شامل دارو، جراحی، اکسیژن درمانی، توان بخشی ریوی و درمان‌های تکمیلی می‌باشند. جلوگیری از ابتلا به بیماری انسدادی مزمن ریوی در همه موارد ممکن نیست. بااین‌حال، منبع معتبری می‌گوید که بهترین راه برای کاهش خطر این است که سیگار را ترک کنید یا هرگز شروع نکنید. علاوه بر این، فرد باید تا حد امکان از مواد تحریک‌کننده مانند آلودگی، مواد شیمیایی و دود اجتناب کند. AHA توضیح می‌دهد که نارسایی احتقانی قلب، باعث کاهش میزان جریان خون از قلب می‌شود، به این معنی که قلب قادر به تأمین اکسیژن بدن نیست. این اختلال همچنین منجر به تهیه نسخه پشتیبان از خون در گردش خون وریدی می‌شود. خون می‌تواند در رگ‌های خونی ریه‌ها جمع شده و باعث ایجاد اکسیژن در سایر نواحی بدن شود که باعث تورم می‌شود. AHA همچنین بیان می‌کند که یک فرد ممکن است علائمی مانند موارد زیر را داشته باشد: 
 
 
 
 
 
 
 
 طبق گفته مراکز کنترل و پیشگیری از بیماری (CDC)، درمان نارسایی احتقانی قلب ممکن است شامل یک یا چند مورد زیر باشد: 
 
 
 
 
 
 در وهله اول فرد می‌تواند برای جلوگیری از نارسایی احتقانی قلب اقداماتی انجام دهد که این اقدامات شامل: 
 
 
 
 
 
 اگر فرد شروع به بروز علائم بیماری انسدادی مزمن ریوی یا نارسایی احتقانی قلب کرد و نتوانست تشخیص دهد، باید با پزشک تماس بگیرد. پزشک می‌تواند سابقه سلامتی فرد را بررسی کرده و او را از نظر هر دو بیماری آزمایش کند. فردی که با هر یک از این دو بیماری زندگی می‌کند باید با پزشک در تماس باشد تا علائم آن‌ها را کنترل کند و اطمینان حاصل کند که این بیماری منجر به سایر موارد بهداشتی نمی‌شود. بیماری انسدادی مزمن ریوی و نارسایی احتقانی قلب شباهت‌های زیادی دارند، از جمله برخی از علائم مشابه و عوامل خطر. بیماری انسدادی مزمن ریوی می‌تواند نارسایی احتقانی قلب را بیشتر احتمال دهد، اما نارسایی احتقانی قلب نمی‌تواند مستقیماً باعث بیماری انسدادی مزمن ریوی شود. در صورت مشاهده علائم تنفسی جدید مانند خس‌خس سینه یا مشکل در تنفس، فرد باید با پزشک خود صحبت کند. افراد می‌توانند با کنترل وزن، ترک سیگار و رژیم غذایی مغذی و متعادل برای جلوگیری از هر دو بیماری اقدام کنند."
حوادث,مدیر آموزش و پرورش شهرستان گرمی از آتش‌سوزی در خوابگاه دانش‌آموزی دخترانه در گرمی خبر داد و گفت: با اقدام به موقع عوامل اجرایی مدرسه و نیروهای امدادی، آتش‌سوزی در خوابگاه شبانه‌روزی دبیرستان متوسطه دوره اول نمونه عفت گرمی مهار شد. به گزارش تسنیم از اردبیل، سیدعادل آقایی در جمع خبرنگاران در گرمی اظهار داشت:‌در پی اعلام آتش‌سوزی درخوابگاه دانش‌آموزی نمونه عفت شهرستان گرمی از سوی مدیر مدرسه به همراه کارشناسان اداره و نیروهای امدادی اعم از آتش نشانی، اورژانس، نیروهای نظامی و انتظامی با حضور در محل وقوع آتش‌سوزی در خوابگاه 169 نفره شبانه‌روزی عفت، بلافاصله محل آتش سوزی را با کپسول آتش نشانی و ماشین مخصوص آب‌پاش آتش‌نشانی خاموش شد. وی افزود: بعد از مهار آتش در جمع دانش‌آموزان این خوابگاه حاضر شدیم و خوشبختانه این حادثه هیچ گونه خسارت جانی نداشته که از همکاری صمیمانه نیروهای امدادی شهرستان، تمامی عوامل اجرایی مدرسه، معاونان و کارشناسان اداری حاضر در مهار آتش‌سوزی قدردانی می‌کنیم. مدیر آموزش و پرورش شهرستان گرمی گفت: خوشبختانه در این آتش‌سوزی هیچکدام از دانش‌آموزان آسیب ندیده که جای خوشحالی است و فقط خسارت فیزیکی به خوابگاه وارد شده که با تلاش شبانه‌روزی همکاران نسبت به مرمت و زیباسازی اقدام خواهد شد. آقایی بیان کرد: از عوامل اجرایی مدرسه و دانش‌آموزان انتظار می‌رود تا نکات ایمنی را در وقوع چنین حوادثی رعایت کنند تا شاهد چنین حوادث تلخی در مدارس نباشیم. وی تصریح کرد: این اتفاق که معلمان مدرسه احتمال بروز آن را کابل‌های برق می‌دانند با سرعت عمل خوب نیروهای امدادی و آتش‌نشانی و همکاری عوامل اجرایی مدرسه در زمان کمی مهار شد و به غیر از خسارت فیزیکی آسیبی برای دانش‌آموزان نداشته است.
فناوری,دو سامانه سفارش آنلاین غذا، چیلیوری و ریحون، چهارشنبه 4 دی ماه با برگزاری یک نشست خبری به طور رسمی از ادغام این دو شرکت خبر دادند. این نشست با حضور مدیران عامل چیلیوری، ریحون، سرآوا و تامین سرمایه تمدن انجام شد. در ابتدا علیرضا صادقیان، مدیرعامل تاریخچه چیلیوری را توضیح داده و عنوان نمود که سال 97 نسبت به 96 حدود 208% رشد در سفارشات را تجربه کرده‌اند و پیش‌بینی کرد که در سال 98 این روند ادامه خواهد داشت. وی همچنین اضافه کرد که ما و ریحون رقابتی چند ساله برای رتبه دوم بازار داشتیم ولی پس از این ادغام دست‌یابی به رتبه اول را هدف قرار خواهیم داد. استراتژی های مختلف انتخاب برند پس از ادغام را توضیح داده و گفت ادغام چیلیوری و ریحون از نوع «ادامه با یک برند» است و باتوجه به تحقیقات و بررسی‌های انجام شده، آن برند «چیلیوری» خواهد بود. دانش بین‌المللی همراه با تجربه داخلی، تیم‌ها، رستوران‌ها و کاربران ریحون به چیلیوری اضافه خواهد شد که در پی آن تعداد مشتریان 65% و تعداد رستوران‌ها 60% افزایش خواهد داشت. صادقیان بیان نمود که بازار کالاهای سوپرمارکتی در ایران 20 برابر بازار سفارش آنلاین غذاست و ضمن اشاره به رشد سریع بازار این دسته‌بندی و سایر دسته‌بندی‌ها و با توجه به این که سهم بیشتری از این بازار هنوز آنلاین نشده است افزود که با تمرکز بر «موتوچیلی» سایر دسته‌بندی‌ها مانند گل‌فروشی، داروخانه، سوپرمارکت و سایر کالاهای تندمصرف را به چیلیوری اضافه خواهیم کرد. بابک کبیری، مدیرعامل ریحون با بیان این‌که تاریخ تاسیس ریحون با چیلیوری تقریبا یکی است، افزود مسیر ریحون مسیر پرچالشی بود. از جذب سرمایه گرفته تا تیم سازی. با توجه به این‌که رقبای دیگری در بازار بودند که ریحون کم‌تجربه‌تر از آن‌ها بود ولی نقطه مشترکی داشت که آن عطش رشد بود و در برهه‌ای از زمان به دلیل جذب سرمایه از سرآوا و یک شرکت یونانی توانست به جایگاه دوم بازار دست یابد. برای رشد بیشتر تصمیم به ادغام گرفتیم. مدل‌های مختلف را بررسی کرده و گزینه موردنظرمان چیلیوری شد. به دلیل این‌که در سال 97 عملکرد بهتر و ساینده‌تری داشت. مراسم با صحبت محمودرضا خواجه‌نصیر، مدیرعامل تامین سرمایه تمدن ادامه یافت. وی خاطر نشان کرد که صندوق تمدن بزرگترین صندوق جسورانه کشور است و بزرگترین سرمایه‌گذاری استارتاپی این صندوق در مجموعه چیلیوری بود. خواجه‌نصیر گفت از این ادغام به عنوان نمونه موفق ادغام در تاریخ استارت‌آپ‌ها یاد کرد و گفت امیدوارم بعدها از این دوستان به عنوان پایه‌گذاران آن یاد شود. علی سمساری‌لر، مدیرعامل سرآوا در ادامه گفت شاید در حال حاضر سرمایه‌گذاری در استارت‌آپ‌ها بازدهی از جنس تسهیم سود سالیانه نداشته باشد ولی در بلندمدت می‌تواند سود خوبی ناشی از افزایش ارزش سرمایه‌گذاری ایجاد کند. ادغام یکی از راه‌حل‌های خوب است که می‌تواند ریسک این‌گونه سرمایه‌گذاری‌ها را کاهش دهد. در پایان در مورد زمان ادامه یافتن فعالیت هر دو برند با نام چیلیوری سوال شد که صادقیان و کبیری با بیان این‌که روند آن در حال انجام است و باید تمام کاربران ریحون به چیلیوری منتقل شوند، از اتمام آن تا آخر سال جاری خبر دادند و پس از آن فعالیت ریحون متوقف خواهد شد.   تهیه و تنظیم خبر: خدیجه جعفری
فرهنگی/هنری,محمد خدادی درباره راهکار‌های خود برای ساماندهی مصرف کاغذ و ارتقاء عملکرد رسانه‌ها سخن گفت. به گزارش باشگاه خبرنگاران جوان در یکسال اخیر مسائل پیرامون مطبوعات اعم از گرانی کاغذ، نبود مخاطب، تعطیلی، توقیف و... بیش از همیشه شدت گرفت. استعفای محمدسلطانی فر هم به این وضعیت نابسامان دامن زد تا جایی که مدیرمسئولان با نهایت تاسف می‌گفتند که کشتی مطبوعات به گل نشسته است. پس از یک دوره سرپرستی محمدمهدی احمدی، محمد خدادی از چهره‌های شناخته شده رسانه به عنوان معاون مطبوعاتی منصوب شد تا تمامی نگاه‌ها به سمت معاونی باشد که سابقه او امیدی را برای بهبود وضعیت فعلی در دل اهالی رسانه ایجاد می‌کند. در خصوص وضعیت مطبوعات با محمد خدادی گفت‌وگوی مفصلی داشتیم که در ادامه می خوانید. نگاه صفر و صد در هیچ مسئله‌ای خوب نیست. آقای سلطانی فر فعالیت خود را از یک نقطه آغاز کرد و در یک نقطه هم به پایان رساند. من هم از این قاعده مستثنی نیستم، حضور هر فرد یک روز آغاز می‌شود و روزی هم به پایان میرسد. بله. با درخواست رئیس جمهور و موافقت رهبری. مسئولان با در نظر گرفتن سابقه، معدل کلی، مهارت، سواد، آمادگی، آزاد بودن و اشتغال نداشتن در جای دیگر شخصی را انتخاب می‌کنند. ممکن است یک نفر هم از من بهتر باشد، اما شاغل باشد. از طرفی من حدود ۵ سال در ایرنا بودم و موافقت مقام معظم رهبری هم این انتخاب را قطعی کرد. بحران کاغذ در ادامه همه بحران‌هایی است که به دلیل مثلث جنگ تحمیلی اقتصادی آمریکا، بازار مصرف غیراستاندارد ما و عرض اندام افراد سودجو در کشور به وجود آمده است. ما تصمیم داریم که بازار مصرف را ساماندهی و دست دلالان را کوتاه کنیم. متاسفانه یکی از مشکلات فعلی، اعلامی بودن تیراژهاست. یکی از راهکار‌های پیش رو برای رفع این مسائل هم این است که معاونت مطبوعاتی بازار مصرف را شناسایی کرده و در یک نقطه منطقی حفظ کند و مهمتر از آن کالا را به طور مستقیم به دست مصرف کننده برساند. من حدود یک ماه است که معاون شده ام و در این مدت نمی‌شود همه این افراد را شناسایی کرد. ولی اگر شخصی مستند و یا مطلبی درباره سوءاستفاده در حوزه مطبوعات دارد بدون ذکر نام خودش روی کاغذ نوشته و به من تحویل دهد تا این موضوع را شخصا پیگیری کنم. فرهنگ شفاهی در جامعه ما مانع از مستند صحبت کردن می شود، کلی گفتن چیزی را حل نمی‌کند، بهتر است افراد معترض یا مطلع با جزئیات مسئله را به من توضیح بدهند. دستگاه نظارتی کارگروه کاغذ تعریف شده و در این کارگروه تعزیرات حکومتی حضور دارد، کاغذ‌هایی که در این مدت وارد و توزیع شده اند راستی آزمایی شده است. البته فراموش نکنیم که کل کاغذ وارداتی، کاغذ روزنامه نیست. مصرف کاغذ رسانه‌ای حدود ۴۰ تن در سال است، در یک سال گذشته هم علت اصلی بحران کاغذ این بود که ارز تامین آن به موقع پرداخت نشد. من قبلا صحبتی را مطرح کردم که مردم با وجود اینکه می‌توانند از شیر آب بخورند، اما آب معدنی می‌خرند پس چرا روزنامه و اطلاعات نمی‌خرند؟ دلیل این حرف این است که محتوای رسانه‌ها متناسب با نیاز مخاطب نیست، نشریات نتوانستند جایگاه خود را در سبد خرید مردم حفظ کنند. اطلاعات یکی از نیاز‌های اصلی زندگی مردم است. باید به سمتی پیش برویم به جای اینکه از اطلاعات به مخاطب برسیم از مخاطب به اطلاعات برسیم. مخاطبانمان را پیدا کنیم و متناسب با نیاز آن‌ها تولید محتوا کنیم نه اینکه طبق نظر خودمان مطلب بنویسیم و به مردم بگوییم که باید خوشتان بیاید یا اساسا این نیاز شماست؛ دراین نیاز شناسی اولویت با خواننده است نه با رسانه؛ یعنی باید چرخه تولید اطلاعات مبتنی بر نیاز را در بازار مصرف زنده کنیم تا رسانه در سبد زندگی مردم حیات داشته باشد. تولید مطلب متناسب با نیاز مخاطب تغییر رویکردی است که باید در رسانه‌ها اعمال شود. نکته دیگر اینکه باید از فضای تبلیغ در رسانه خارج شویم. باید خدمات اطلاعات به مخاطب بدهیم یعنی فرآورده سازی کنیم. درواقع به جای اینکه مخاطب دنبال اطلاعات برود ما باید یک سری اطلاعات آماده به او بدهیم. در این صورت رسانه به سبد زندگی مردم برمی گردد و این دور باطل که، چون اثر ندارد درآمد ندارد، چون درآمد ندارد نیرو ندارد، چون پول خوب به نیرو نمی دهد بنابراین مطلب خوب تولید نمی‌کند در نتیجه باز اثر ندارد و... از بین می‌رود. پیشنهادی است که می‌شود در مورد آن مطالعه و تامل کرد، اما جزو اولویت‌های اول نیست، اولویت اول من خود رسانه است. این موارد بخشی از کارکرد رسانه‌ای محسوب می‌شوند. مشکل فعلی رسانه، محتوای آن است. در کشوری مانند هند که فقرا بیشتر از اغنیاء هستند، تیراژ روزنامه‌ها ۳۷۵ میلیون است پس چطور می‌شود در جامعه ما تیراژ روزنامه‌ها زیر یک میلیون نسخه است؟ سطح سواد جامعه هند از ما بالاتر است که حتما این گونه نیست. پس علت چیست؟ مشخص است علت نداشتن چرخه عرضه و تقاضاست. چرا شورای نظارت بر مطبوعات به جای اینکه در مباحث مطبوعات ورود کند منفعل عمل میکند و بیشتر دادستانی وارد عمل میشود؟ به طور مثال هفته نامه صدا که برخلاف شورای امنیت ملی تیتر میزند و روزنامه ایران که برای گروه تکفیری داعش به جای تروریست، پیکارجو می‌نویسد. هیات نظارت منفعل نیست، گاهی اوقات دادستانی پیش دستی می‌کند، زیرا در دادستانی یک بازپرس، مسئله را بررسی و سپس حکم صادر می‌کند، اما اقدام هیات نظارت منوط به تشکیل جلسه است، وقتی دادستانی پیش دستی می‌کند دیگر کار به هیات نظارت نمی‌رسد. البته من هم معتقدم که این هیات باید نظارتش را در نظارت حرفه‌ای بیشتر کند و علاوه بر نظارت محتوایی باید نظارت حرفه‌ای هم بیشتر داشته باشیم. قدرت هر رسانه وابسته به نیروی انسانی آن است، حرف اول و آخر نیروی انسانی هم ضمانت شغلی است. طبیعتا تضمین سلامت و آینده نیروی انسانی از طریق بیمه انجام می‌شود. اما چرا بیمه خبرنگاری امروزه در این وضعیت قرار گرفته یکی از دلایل آن اقتصاد رسانه است که دچار اختلال شده است. اگر رسانه پویا باشد لازم نیست که یک صندوق دیگر نیرو‌های آن را بیمه کند خودش بودجه دارد و خبرنگارانش را بیمه می‌کند. دلیل دوم تکثیر رسانه است. وقتی ۱۱ هزار رسانه مجوز دار در کشور داریم، یعنی این رسانه‌ها کوچک هستند، وقتی رسانه کوچک باشد در نتیجه نمی تواند نیروی انسانی خود را تامین و حفظ کند. در نهایت به جایی رسیدیم که تصمیم گرفتیم از دولت پول گرفته و خبرنگاران را بیمه کنیم، اما این کار یک کار غیرمنطقی و غیرقانونی است، معاونت مطبوعاتی یک بودجه دارد به نام یارانه مطبوعات که اگر بخواهد از این بودجه هزینه کند خلاف قانون عمل کرده است، اگر هم به اسم یارانه هزینه بیمه کند بازهم غیرقانونی است. از طرفی آمار متقاضیان بیمه بی حد و حساب است و ما یکباره با هزاران نفر که مدعی شدند در رسانه‌ها فعال هستند مواجه شدیم. با این اوصاف برای رسیدگی به تقاضای این افراد در کوتاه مدت، با صندوق حمایت از هنرمندان صحبت و برای ۲ یا ۳ هزار نفر سهمیه بیمه دریافت کردیم. بعد از انجام این کار، من دنبال این هستم که واقعا خبرنگار بیمه شود نه هرکسی که در رسانه کار می‌کند یا اینکه آن ۲، ۳ هزار نفر هم جزو خبرنگاران واقعی بیمه شوند. در این زمینه حرف‌های زیادی برای گفتن دارم. یکی از تفاوت‌های چشمگیر در این عرصه، پایان انحصار تولید و نشر است. درگذشته تنها افرادی که قدرت یا ثروت داشتند می‌توانستند رسانه داشته باشند، اما تحول درتکنولوژی اطلاعات به این انحصار پایان داد و امروز هر کس یک تلفن همراه دارد، یک رسانه در اختیار دارد که می‌تواند مانند یک رادیو تلویزیون روزنامه و مجله و ... اقدام به تولید ونشر اطلاعات کند. در گذشته مواد خام هم اطلاعات بود، اما الان ارزش ندارد، مخاطب عام بود، اما الان خاص هستند، در گذشته زمان و مکان برای تولید و نشر به دلیل محدودیت‌های فناوری موضوع بود در صورتی که امروزه مهم نیست. زیرا درهر زمان ومکان امکان دریافت و ارسال اطلاعات را درقالب‌های مختلف می‌توانیم داشته باشیم. در گذشته هزینه انتقال محتوا سنگین بود، دربرگیری و فراگیری نداشت و دسترسی به اطلاعات با محدودیت‌های غیرقابل تصوری همراه بود، اما الان برعکس این ماجرا اتفاق می‌افتد. در واقع انقلاب اطلاعات واقعا انفجار اطلاعات را موجب شد. من چهار سال در دهلی خبرنگار بودم، وقتی به تهران برگشتم تکنولوژی در حد یک فکس پیشرفت کرده بود، در صورتی که امروزه هرمنطقه تکنولوژی خاص خود را دارد و متناسب با ذائقه مردم بومی شده است. نمایشگاه یک مناسبت و بهانه است که اگر به حال مطبوعات مفید باشد قطعا برگزار می‌شود. مهم برگزاری نیست مهم اثر گذاری است اگر بخواهیم صرفا به برگزاری نمایشگاه راضی باشیم خوب برگزار می‌شود، اما اگر رضایت ما صرفه و صلاح و اثر باشد باید محتوای مناسب تعیین کننده در برگزاری نمایشگاه باشد. در حال مطالعه هستیم. اگر نمایشگاه صرفا به خاطر برگزاری باشد قطعا کنسل می‌شود، اما اگر به کسب و کار رسانه کمک کند نمایشگاه برگزار می‌شود. نظر من این است که در نمایشگاه باید اقتصاد رسانه هدف باشد، یعنی باید بررسی کنیم که چطور می‌تواند به محلی برای کسب و کار رسانه تبدیل شود. شفاف سازی انتخاب نیست، ما مسئولین راهی غیر از این نداریم. در حال حاضر پنهان کردن اطلاعات معنا ندارد و اینکه من نخواهم مکاتبات مرا کسی ببیند، شدنی نیست. هم تجربی و هم علمی ثابت شده که برای اصلاح روند‌ها به میزانی که دسترسی به اطلاعات وجود داشته باشد مشارکت بیشتر می‌شود. ما هم در حال حاضر نیاز به مشارکت کننده داریم که با حضورشرکای ما که مردم هستند کار‌ها بهتر انجام می‌شود. امروز کارفرما و شرکای ما یکی شده اند. اینطور نیست، یارانه مطبوعات براساس مختصات یک روزنامه شکل می‌گیرد، همه روزنامه‌هایی که معیار‌های لازم را داشته اند این مبالغ را دریافت کرده اند. از هر امتیاز یا مبلغی که به این روزنامه‌ها داده ایم بقیه مطبوعات هم بسته به شرایطشان بهره‌مند شده اند. البته ۶ روزنامه این مقدار یارانه را گرفته اند نه ۳ روزنامه؛ روزنامه کیهان هم یکی از این آنها بود که با آگهی و یارانه بیش از ۱ میلیارد دریافت کرد. در رسانه‌های ایران viwes تولید می‌شود و news نیستند. viwes می‌شود پای تلفن نشستن، زنگ زدن، گفتگو گرفتن و... یعنی عملا خبرنگار از خود هیچ حرکت و جنبشی ندارد. از طرفی دیگر، بعضا در ایران، رسانه‌ها در پی معروفیت هستند نه مقبولیت؛ خوب برای معروف شدن اخبار زرد و حاشیه بر متن ارجحیت دارد به نوعی خبر بد، خبر خوب است. اما برای مقبولیت تولید اطلاعات صحیح و دقیق؛ درهمین حال ماندگاری با رسانه مقبول است و رسانه معروف در یک دوره کوتاه می‌آید وبعد از مدتی می‌رود؛ لذا صحت و دقت همراه با سرعت باید در تولید اطلاعات بر هر موضوعی ترجیح داده شود که مخاطب ماندگار داشته باشیم و مهم‌تر ازهمه باید از مخاطب به اطلاعات برسیم یعنی اینکه نیاز مخاطب اولویت تولید باشد و درعین حال دسته بندی ساده سازی ساده نویسی کوتاه و گویا بودن اطلاعات، سرعت دریافت اطلاعات برای مخاطب را میسر می‌کند و به استمرار مراجعه به رسانه و ماندگاری مخاطبان کمک می‌کند به هر حال دراین بازار پر رقابت باید دنبال تنوع تفاوت و تمایز در تولید بود و دغدغه نیاز مخاطب را داشت.
حوادث,فرماندار ریگان در شرق استان کرمان می گوید که به دنبال بارش شدید باران و جاری شدن سیلاب در مناطق کوهستانی این شهرستان ۲ کودک مفقود شدند و تلاش امدادگران برای یافتن آنان جریان دارد.
سیاسی,رئیس قوه قضاییه گفت: ترور شهید سپهبد حاج قاسم سلیمانی و ابومهدی المهندس نقض عرف‌های بین المللی و حاکمیت عراق بود و باید عاملان آن مجازات شوند. به گزارش باشگاه خبرنگاران جوان، حجت الاسلام والمسلمین سید ابراهیم رئیسی رئیس قوه قضائیه جمهوری اسلامی ایران چهارشنبه شب در گفتگو با تعدادی از شبکه‌های تلویزیونی از جمله شبکه تلویزیونی عراقی و العهد عراق گفت: چشم انتظار همکاری با عراق و کشور‌های همجوار هستیم و این امر از اولویت برای ما برخوردار است. رئیس قوه قضاییه تاکید کرد: جنایت ترور فرماندهان شهید سپهبد حاج قاسم سلیمانی و ابومهدی المهندس نقض عرف‌های بین المللی و حاکمیت عراق بود و باید عاملان آن مجازات شوند. رئیس دستگاه قضا درباره انرژی هسته‌ای گفت: ما در زمینه انرژی هسته‌ای هرگز متوقف نخواهیم شد و در زمینه دفاعی هر روز شاهد توسعه و پیشرفت هستیم. حجت الاسلام والمسلمین رئیسی تصریح کرد: تحریم‌های آمریکا علیه ایران مانع ما نخواهد شد و جلوی ما را برای صادرات نفت نخواهد توانست بگیرد. رئیس قوه قضاییه خاطرنشان کرد:داعش ساخته آمریکا است و صهیونیست‌ها و آمریکا آن را برای کسب منافع خود ایجاد کردند. حجت الاسلام والمسلمین رئیسی تاکید کرد: این آمریکا بود که داعش را ساخت و ادعا می‌کند که با آن می‌جنگد. رئیس دستگاه قضایی کشورمان درباره جنایت ترور فرماندهان شهید سلیمانی و المهندس در یکسال پیش در فرودگاه بین المللی بغداد تاکید کرد: آمریکا در ارتکاب جنایت فرودگاه تنها نبود بلکه برخی افراد مرتبط با برخی کشور‌ها در آن مشارکت داشتند. رئیس قوه قضائیه تصریح کرد: هرکشور یا شرکت یا فردی که در عملیات ترور این فرماندهان شهید مشارکت داشته است، مورد تعقیب قضایی قرار خواهد گرفت. حجت الاسلام والمسلمین رئیسی تاکید کرد: ما آماده همکاری با عراق در پرونده ترور فرماندهان شهید تا رسیدن به نتایج مورد نظر هستیم. رئیس قوه قضاییه گفت: باید نیرو‌های آمریکایی از منطقه اخراج شوند، زیرا حضور آن‌ها خطر به شمار می‌رود. حجت الاسلام والمسلمین رئیسی سپس با اشاره به انتخابات اخیر ریاست جمهوری آمریکا خاطرنشان کرد: این انتخابات چهره واقعی آمریکا را نشان داد و ما نشانه‌های زوال آمریکا را می‌بینیم. رئیس قوه قضائیه در بخش دیگری از مصاحبه خود به امضای سه یادداشت تفاهم همکاری حقوقی و قضایی در سفر کنونی خود به عراق اشاره کرد و افزود: سفر ما به عراق برای همکاری با بغداد در مبارزه با جرایم و تروریسم صورت گرفته است. حجت الاسلام والمسلمین رئیسی تصریح کرد:روابط و همکاری بین ایران و عراق در مسیر توسعه و گسترش در زمینه‌های مختلف حرکت می‌کند. رییس قوه قضائیه درباره روابط بین ایران و عراق تاکید کرد: این روابط در حوزه‌های سیاسی، اقتصادی، فرهنگی و اجتماعی در حال توسعه و پیشرفت است. به گفته حجت الاسلام والمسلمین رئیسی این روابط در باور‌های مشترک دو ملت و فرهنگ نزدیک به هم دو کشور ریشه دارد. رئیس قوه قضاییه ادامه داد: هیچ کشوری مانند عراق وجود ندارد که این همه نزدیک به جمهوری اسلامی ایران باشد و ریشه‌های این مسئله به مدنیت و باور‌های دو ملت بر می‌گردد. به گفته حجت الاسلام والمسلمین رئیسی ، در خصوص همکاری قضایی رایزنی‌های خوبی را در عراق داشتیم و در جریان سفر قبلی «فائق زیدان» رییس شورای عالی قضایی عراق به تهران، این همکاری بین دو کشور شکل گرفت و در آستانه چهل و دومین سال پیروزی انقلاب اسلامی، سفر من به دعوت فائق زیدان بغداد اتفاق افتاد تا در زمینه مبارزه با فساد و مواد مخدر و جرایم سازمان یافنه و پولشویی دو کشور با هم همکاری کنند. رئیس دستگاه قضا گفت: نباید اجازه داد مجرمان احساس امنیت در دو کشور کنند و قانون استرداد مجرومین به امر مبارزه با فساد کمک خواهد کرد، اما آنچه در این قضیه مهم است وجود اراده و عزم است تا مجرمان در تنگنا قرار گیرند. رئیس قوه قضاییه به امضای سه یادداشت تفاهم همکاری قضایی و حقوقی با عراق در جریان سفرش به بغداد اشاره کرد و گفت که همکاری قضایی بین دادستانی‌های دو کشور، مبارزه با فساد با یادداشتی که بین کمیته مبارزه با فساد عراق و سازمان بازرسی کل ایران امضا شد و همچنین یادداشت امضا شده بین دو وزارت دادگستری ایران و عراق مهمترین یادداشت‌های امضا شده هستند. حجت الاسلام والمسلمین رئیسی خاطر نشان کرد: در خصوص همکاری کمیته مبارزه با فساد عراق و سازمان بازرسی کل ایران مسئله مبارزه با پولشویی نیز مطرح شده است. حجت الاسلام والمسلمین رئیسی در خصوص روند قانونی پرونده فرماندهان شهید گفت: از ابتدای وقوع جنایت، دستگاه قضایی عراق این قضیه را پیگیری کرد و در این مدت از طریق دستگاه قضایی، وزارت امور خارجه و دیگر دستگاه‌های ذیربط در ایران با دستگاه قضایی عراق در تماس بودیم. حجت الاسلام والمسلمین رئیسی افزود: ما معتقدیم که باید این قضیه از طریق دو کشور به طور جدی پیگیری شده و مجازات لازم در حق عوامل صادر کننده، همکاران و مجریان جنایت اعمال شود. رئیس قوه قضاییه تاکید کرد: همه باید تحت پیگرد قرار گیرند و مجازات علیه آن‌ها اعمال شود تا مجرمان جرات این گونه جرائم را پیدا نکنند و حاکمیت کشور عراق را دوباره نقض نکنند. رئیس قوه قضائیه خاطر نشان کرد: آمریکا به طور علنی مسئولیت این جنایت را پذیرفته و گفته است که شهید حاج قاسم سلیمانی و ابومهدی المهندس و همراهانشان را ترور کرده است. رئیس دستگاه قضا با بیان اینکه باید با جدیت با این قضیه برخورد شود، افزود: معتقدیم که ایران وعراق باید این پرونده را پیگیر باشند. حجت الاسلام والمسلمین رئیسی ادامه داد: شرایط امروز آمریکا مانند گذشته نیست امروز آمریکا بعد از انتخابات این کشور کاملا بدون نقاب شده و چهره واقعی آمریکا آشکار شده است. رئیس دستگاه قضا خاطر نشان کرد: تفاوت دوره ریاست جمهوری ترامپ با دوره‌های دیگر این است که در این دوره چهره حقیقی آمریکا آشکار شد. رییس قوه قضاییه تاکید کرد: ما علائم زوال آمریکا را می‌بینیم و این کاملا واضح و رو به افزایش است. حجت الاسلام والمسلمین رئیسی در خصوص تهدید‌ها و حضور آمریکا در منطقه گفت: پارلمان عراق قانونی درخصوص اخراج نیرو‌های آمریکایی صادر کرده و ما اعتقاد داریم باید این قانون به اجرا گذاشته شود، زیرا وجود آمریکا عامل ناامنی است. رئیس قوه قضائیه جمهوری اسلامی ایران تاکید کرد: حضور نظامی آمریکا هرگز عامل امنیت نیست بلکه اسباب ناامنی است و ادامه حضور نظامی آمریکا تبدیل به خطری برای کشور‌های منطقه شده است. وی با بیان اینکه نباید تهدید‌های آمریکا را خیلی جدی گرفت، گفت: آمریکا می‌خواهد از طریق این تهدید‌ها به اهداف خودش برسد. حجت الاسلام والمسلمین رئیسی سیاست جمهوری اسلامی ایران را برداشتن کامل تحریم‌ها از روی کشور عنوان کرد و گفت: اروپا و آمریکا باید به تعهدات خود نسبت به ایران عمل کنند، زیرا جمهوری اسلامی ایران به تمام تعهداتش عمل کرد. رئیس قوه قضائیه در بخش دیگری از مصاحبه خود تاکید کرد که جمهوری اسلامی ایران موضع خود را اعلام کرده و گفته است که واشنگتن بایستی تحریم‌های خود را بر دارد و آمریکا و اروپا باید به تعهدات خود در قبال ایران پایبند باشند. حجت الاسلام والمسلمین رئیسی تاکید کرد: ما به سیاست‌های امریکا اعتمادی نداریم و بهترین مثال در این خصوص گروه تروریستی داعش است. به گفته رئیس قوه قضاییه آمریکا ادعا کرده است که قصد مبارزه با تروریسم دارد، اما به این سخن اعتماد نداریم، زیرا خودشان اعتراف کرده اند که این گروه تروریستی با سلاح و پول مورد حمایت آن‌ها ایجاد شده؛ بنابراین چگونه ملت‌های منطقه می‌توانند به آن‌ها اعتماد کنند. وی تاکید کرد که منطقه بدون آمریکا مورد تاکید جمهوری اسلامی ایران است. حجت الاسلام والمسلمین رئیسی در خصوص تحریم‌ها گفت: ما بار‌ها اعلام کرده ایم که تحریم‌های آمریکا نمی‌تواند باعث توقف جمهوری اسلامی ایران شود. رییس قوه قضائیه ایران افزود: ما صادرات نفت را ادامه می‌دهیم و تمی توانند مانع ما شوند و ایران و مسوولان در ایران در صدد ناکام کردن این تحریم‌ها هستند. حجت الاسلام والمسلمین رئیسی اضافه کرد: ایران در زمینه برنامه هسته‌ای هرگز متوقف نشده و در زمینه تسلیحات دفاعی در حال پیشرفت روزانه است و هر از چندی شاهد رونمایی از دستاورد‌های جدید هستیم. رئیس قوه قضاییه کشورمان تاکید کرد: سیاست ایران همکاری با عراق و کشور‌های همجوار است و تاکنون این همکاری روند خوبی داشته است. حجت الاسلام والمسلمین رئیسی با اشاره به رفت و آمد هیات‌های مختلف خارجی به ایران افزود: همکاری بین ایران و همه کشور‌ها به خوبی جریان دارد. رئیس قوه قضاییه افزود:برخی تصور می‌کنند که جنگ و تحریم باعث انزوای ایران می‌شود، اما این اتفاق نیفتاد و ایران با همه کشور‌ها همکاری دارد و به کشور‌های مختلف هم گفته ایم نباید تحت فشار امریکا قرار گرفته و باید استقلال خود را حفظ کنند. حجت الاسلام والمسلمین رئیسی تاکید کرد که آمریکا می‌خواهد فشار بیاورد تا سیاست هایش را اعمال کند. رئیس قوه قضاییه در خصوص مبارزه با فساد گفت: هر کشوری می‌خواهد عدالت را اعمال کند، باید با فساد مبارزه کند. حجت الاسلام والمسلمین رئیسی درخصوص ایران افزود: مبارزه با فساد یکی از اصول جمهوری اسلامی ایران است. رئیس قوه قضاییه بر ضرورت مبارزه با بستر‌های ایجاد فساد تاکید کرد و گفت: ایران چند گام در مبارزه با فساد برداشته که از جمله آن اصل شفاف سازی اموال و دارایی مسوولین است. حجت الاسلام والمسلمین رئیسی نظارت از داخل و خارج دستگاه‌ها را یکی از اقدامات مهم امر مبارزه با فساد دانست و افزود که انتخاب شخصیت‌های اصلح برای اداره دستگاه‌ها از مواردی است که در امر مبارزه با فساد کمک می‌کند. رئیس قوه قضاییه ادامه داد:مسئله دیگر فعال کردن نقش مردم و نهاد‌های مردمی از طریق اصل امر به معروف و نهی از منکر است و بستر را برای مبارزه با فساد فراهم می‌کند. حجت الاسلام والمسلمین رئیسی جمهوری اسلامی ایران تاکید کرد: در ایران طرح جدی مبارزه با فساد آغاز شده و ادامه می‌یابد. رئیس قوه قضاییه افزود: مردم باید احساس کنند که برخورد جدی نظام با فساد وجود دارد و به اقشار مختلف ملت باید احساس اطمینان داد. رئیس قوه قضائیه جمهوری اسلامی ایران تاکید کرد: ما بار‌ها تکرار کرده ایم هیچ خطوط قرمزی برای مبارزه با فساد وجود ندارد. حجت الاسلام والمسلمین رئیسی بازگرداندن دارایی که به صورت غیر مشروع به دست آمده را یکی از دیگر از موارد مبارزه با فساد دانست و گفت: اعمال مجازات بر فاسد و بازگرداندن دارایی‌ها به خزانه دولت در پرونده مبارزه با فساد مهم است. رئیس قوه قضائییه گفت: جنایت ترور حاج قاسم سلیمانی و ابومهدی المهندس نقض همه قوانین بین المللی و نقض حاکمیت عراق بود و باید این پرونده برای مجازات عوامل و همکاران و برنامه ریزان این پرونده پیگیری شود. به گفته حجت الاسلام والمسلمین رئیسی ، باید بدانیم که اعمال مجازات در حق عوامل این جنایت باعث بازدارندگی در حق کسانی می‌شود که در فکر انجام جنایت‌های مشابه هستند. رئیس دستگاه قضا افزود: که مسئله دیگر اینکه آمریکا مرتکب ترور در حق فرماندهان مبارزه با تروریسم شده و به طور رسمی اعتراف کرد و این نقض قوانین بین المللی است. حجت الاسلام والمسلمین رئیسی تاکید کرد: آمریکا دو قهرمان مبارزه با تروریسم را به شهادت رساند، اما مردم پیام شهیدان سلیمانی و ابومهدی را دریافت کرده و شاهد تشییع باشکوه پیکر‌های آن‌ها بودیم و امروز مکتب شهید سلیمانی و ابومهدی شکل گرفت که مبتنی بر اخلاص، ولایتمداری و عشق به مردم و مقابله با دشمن و مبارزه با ظلم است. رئیس قوه قضاییه افزود: جوانان در عراق و ایران و کشور‌های مختلف در شخصیت سلیمانی و ابومهدی نماد‌های مبارزه با استکبار می‌بینند. حجت الاسلام والمسلمین رئیسی درخصوص پیگرد بین المللی پرونده گفت: دستگاه قضایی عراق در این خصوص با صدور حکم قضایی، عزم جدی خود را برای پیگیری پرونده بیان کرده و طی دیدارهایم با رییس شورای عالی قضایی و همچنین نخست وزیر عراق، آن‌ها تاکید کردند که این پرونده را تا رساندن به نتیجه لازم ادامه می‌دهند. رئیس قوه قضاییه افزود: در ایران یک تیم کاری از حقوقدانان و دیپلمات‌ها نیز ایجاد شده و آماده همکاری با عراق هستیم تا به نتائج مورد نظر برسانیم. حجت الاسلام والمسلمین رئیسی افزود: مشارکت هر کشور یا شرکت یا هر فرد در این پرونده تحت پیگرد قضایی قرار می‌گیرند و در حال حاضر در عراق و ایران در این خصوص تحقیقات جریان دارد. رئیس قوه قضائیه ایران تاکید کرد: تحقیقات نشان می‌دهد که آمریکا در ارتکاب این جنایت تنها نبوده بلکه شرکت‌ها و افراد مرتبط با برخی کشور‌ها با آمریکایی‌ها همکاری کرده اند. حجت الاسلام والمسلمین رئیسی خاطر نشان کرد: اگر مشارکت هر شخص یا شرکت در این جنایت آمریکایی اثبات شود، تحت پیگیرد قضایی ایران و عراق قرار می‌گیرند. حجت الاسلام والمسلمین رئیسی تاکید کرد: ریشه کنی گروه تروریستی داعش یک قضیه مهم است و باید تبدیل به سیاست کشور‌های منطقه شود. به گفته رئیس دستگاه قضا، باید دولتمردان در این قضیه شرکت کنند، زیرا وجود هسته‌های داعش باعث کشتار و فساد مجدد می‌شوند. رئیس قوه قضاییه ادامه داد: ایران آماده همکاری برای مقابله با تروریسم داعشی است و باید کشور‌های منطقه در مبارزه با این جریان تروریستی جدی باشند. حجت الاسلام والمسلمین رئیسی افزود: داعش ساخته آمریکا است و جریانی است که صهیونیسم و آمریکا ایجاد کرده اند تا در راستای تحقق سیاست هایشان باعث رعب و وحشت در ملت‌های منطقه شوند.
سلامت,رییس دانشگاه علوم پزشکی شهید بهشتی، سیستم عصبی را هدف مطلوبی برای تهاجم ویروس کووید ۱۹ برشمرد و به تاثیر عوارض نورولوژیک این بیماری در مرگ و میر و کاهش کیفیت زندگی بیماران اشاره کرد.
سلامت,"ورزش یکی از پایه های حفظ سلامت بدن انسان است. اما در شرایطی که برخی افراد ورزش نمی کنند یا به میزان کافی این کار را انجام نمی دهند، برخی دیگر ممکن است در انجام آن زیاده روی کنند. برخی نشانه ها می توانند نسبت به انجام بیش از حد ورزش به شما هشدار دهند. به گزارش گروه سلامت به نقل از "" ""، سندرم ورزش بیش از حد، شرایطی است که بر اساس انجام بیش از حد ورزش و استراحت کم تعریف می شود و به واقع می تواند اثری منفی بر بدن انسان داشته باشد. بنابر یک بررسی که در نشریه Sports Health منتشر شد، ورزش بیش از حد می تواند موجب بروز علائمی شود که از نوسانات خلقی تا از تحلیل عضلانی را شامل شده و ممکن است حتی به یا ضعف سیستم ایمنی بدن منجر شود. از جمله نشانه های آشکار و هشدار دهنده می توان به مواردی مانند خستگی و دردهای عضلانی غیرعادی اشاره کرد. اما یک نشانه ظریف‌تر نیز می تواند به این شرایط اشاره داشته باشد؛ در نتیجه ورزش بیش از حد احتمالا با ضربان سریع‌تر قلب در حالت استراحت مواجه خواهید شد. به تعداد تپش های قلب در زمان استراحت کامل گفته می شود. این شاخص هنگام خواب یا زمانی که فرد دراز کشیده و هیچ گونه فعالیتی انجام نمی دهد، قابل اندازه گیری است. میزان ضربان قلب در حالت استراحت معمولا در افرادی با بدنی آماده و ورزیده پایین‌تر و در افرادی که به ندرت ورزش می کنند یا ورزش نمی کنند بالاتر است. به گفته انجمن قلب آمریکا، میانگین نرخ ضربان قلب در حالت استراحت یک فرد عادی بین 60 تا 100 تپش در دقیقه است. نرخ ضربان قلب در حالت استراحت یک ورزشکار ممکن است پایین‌تر و حدود 40 تپش در دقیقه باشد. اما اگر بدن شما به واسطه ورزش بیش از حد زیر فشار قرار گرفته باشد، میزان ضربان قلب در حالت استراحت افزایش خواهد یافت. مطالعه ای که در نشریه Journal of Sports Sciences منتشر شد، تعداد جلسات تمرینی، شدت ورزش و میزان ضربان قلب گروهی از دوچرخه سواران آموزش دیده را زیر نظر گرفت. پژوهشگران دریافتند زمانی که شرکت کنندگان بیش از حد تمرین می کنند، ضربان قلب آنها در حالت استراحت افزایش می یابد. احساس افزایش ضربان قلب و تپش سریع‌تر این اندام هنگام ورزش کاملا عادی است و احتمالا هدفی است که مد نظر قرار داده اید اما اگر ضربان قلب شما پس از این که باشگاه را ترک کرده و استراحت می کنید همچنان بالاتر از حد عادی است، شاید بهتر است زمان استراحت بیشتری را برای خود در نظر بگیرید. ------------------------------"
حوادث,مرد خیانتکار پس از خودکشی همسرش ابتدای نام خود را با پیچ گوشتی زیر گردن زن مورد علاقه اش حک کرد!   به گزارش خراسان، جوان هوسرانی که بعد از خودکشی همسرش حادثه وحشتناکی را در مشهد رقم زده بود، با صدور دستورات ویژه قضایی دستگیر شد و در اعترافاتی تکان دهنده ماجرای حکاکی خونین در گرداب خیانت را فاش کرد.   فروردین گذشته، صدای ناله های دلخراش زنی جوان، اهالی یک مجتمع مسکونی در منطقه الهیه مشهد را از خانه هایشان بیرون کشید. جیغ های وحشتناک و دلهره آور، ولوله ای عجیب در میان همسایگان به راه انداخته بود!   در همین هنگام دختری ناشناس که لحظاتی قبل وارد مجتمع مسکونی شده بود، به آرامی و بدون جلب توجه دیگران آن جا را ترک کرد! ناله های زن جوان هر لحظه شدت می‌گرفت که همسایگان وارد واحد آپارتمانی شدند اما صحنه ای ترسناک، آن ها را در شوک فرو برد!   دست و پاهای زن جوان بسته بود و آثار حکاکی با شیئی نوک تیز و برنده روی پیکر خون آلود او، خودنمایی می کرد. از سوی دیگر بخشی از پیکر این زن جوان با آب جوش سوزانده شده بود که حکایت از یک ماجرای وحشتناک داشت.   طولی نکشید که با تماس همسایگان، نیروهای امدادی وارد محل شدند و زن جوان را به مرکز درمانی انتقال دادند. هنوز دقایقی از این ماجرای هولناک، سپری نشده بود که خودکشی یک زن نوجوان در نقطه دیگری از شهر، به این ماجرای تاسف بار گره خورد. این حادثه خودکشی هنگامی فاش شد که اهالی یک مجتمع مسکونی دیگر در مشهد، مرگ مشکوک تازه عروسی را به پلیس گزارش دادند.     زمانی که نیروهای انتظامی به منزل مسکونی وارد شدند پیکر بی جان عروس نوجوان روی مبل قرار داشت و در اطراف او نیز تعدادی قرص و کپسول مصرف شده به چشم می خورد! ماموران انتظامی بلافاصله مراتب را به قاضی ویژه قتل عمد اطلاع دادند و بدین ترتیب با حضور قاضی دکتر حسن زرقانی در محل وقوع حادثه، بررسی های تخصصی در این باره آغاز شد.   تحقیقات درباره چگونگی مرگ این زن نوجوان درحالی ماجرای خودکشی را فاش کرد که دست نوشته ای با دستخط متوفی راز خیانت مرد هوسران را لو داد. تازه عروس نوجوان قبل از مرگ در برگه ای نوشته بود« به خاطر خیانت های مکرر همسرم شکایت دارم و می خواهم خودم را بکشم!»   این گونه بود که «م» همسر فراری تازه عروس تحت تعقیب قرار گرفت اما ردیابی ها نشان داد او به یکی از شهرهای خراسان شمالی گریخته است!   از سوی دیگر با شکایت زن جوانی که از آستانه مرگ به زندگی بازگشته بود پرونده ای در شعبه 631 دادسرای عمومی و انقلاب مشهد تشکیل شد و ماجرای شکنجه های وحشتناک وی زیر ذره بین تحقیقات قضایی قرار گرفت. در همین حال «س» از مرد جوانی نام برد که مدعی بود با قساوت و بی رحمی وحشتناکی، حرف لاتین ابتدای نام خود را با پیچ گوشتی و چاقو در قسمت پایین گردن وی حک کرده و با بستن دست و پا، دیگر قسمت های پیکرش را با همان اشیای تیز و برنده خط خطی کرده و با آب جوش سوزانده است.   در همین حال مشخصاتی که او از «م» (خواستگار سابقش) ارائه می داد با مشخصات جوان تحت تعقیب (همسر تازه عروس متوفی) مطابقت داشت.   بدین ترتیب سرنخ های دو حادثه هولناک در حالی به یکدیگر گره خورد که هنوز زوایای پنهان زیادی در این حوادث تکان دهنده وجود داشت. به همین دلیل ماموران انتظامی با رصدهای اطلاعاتی، موفق شدند «م» را در یکی از شهرهای خراسان شمالی شناسایی و دستگیر کنند.   با انتقال متهم به مشهد، مشخص شد که «م» سوابق کیفری متعددی مانند ضرب و جرح عمدی، نگهداری مواد مخدر و سلاح جنگی دارد. از سوی دیگر نیز بررسی های غیرمحسوس نشان داد: دختری که روز وقوع حادثه در مجتمع مسکونی منطقه الهیه مشهد به آرامی محل را ترک کرده بود، خواهر «م» است که در جریان دوستی خیابانی «م» و «س» قرار داشت. این دختر در اظهارات خود گفت: «س» دوست برادرم بود و من از روابط آن ها خبر داشتم.   آن روز صبح وقتی خبر خودکشی همسر برادرم را شنیدم، بی درنگ در جست و جوی «م» برآمدم وقتی او را پیدا نکردم، حدس زدم که باید در منزل «س» باشد به همین خاطر بلافاصله راهی مجتمع مسکونی محل زندگی «س» شدم اما وقتی به آن جا رسیدم دیدم سروصداست و همسایگان جمع شده‌اند! فهمیدم اتفاقی افتاده که به ناچار از آن جا دور شدم!   در پی اظهارات این دختر جوان، مرد هوسران نیز پای میز محاکمه ایستاد و درباره چگونگی وقوع این حادثه دردناک گفت: من از قبل با «س» دوست بودم و ارتباط داشتم به طوری که «س» نام مرا روی بدنش «تتو» کرده بود! آن شب را هم در منزل «س» به سر بردم اما وقتی صبح خبر خودکشی همسرم را شنیدم به خانه خودم رفتم و با پیکر بی جان همسرم روبه رو شدم به همین دلیل به خانه «س» بازگشتم او با چاقوی آشپزخانه به من حمله کرد من هم دست و پاهایش را بستم و در همان حالت عصبانیت با پیچ گوشتی ضرباتی به گردنش زدم! بعد هم خودروی دوستم را امانت گرفتم تا به بجنورد بروم و در آن جا خودکشی کنم که مدتی بعد دستگیر شدم و ...   با توجه به اهمیت این ماجرا، آخرین روند رسیدگی به پرونده «حکاکی خونین در مرداب خیانت» را از معاون امور اجتماعی و پیشگیری از وقوع جرم دادستان مرکز خراسان رضوی جویا شدیم.   قاضی سید هادی شریعت یار با تاکید بر پیگیری جدی این گونه پرونده‌ها در دادسرای مشهد گفت: تحقیقات و بازجویی ها در این پرونده کامل شد و همه جوانب این ماجرای تاسف بار مورد کنکاش های دقیق قضایی قرار گرفت این مقام با تجربه قضایی تصریح کرد: کیفرخواست پرونده در دادسرای مشهد صادر شده و متهم در دادگاه کیفری 2 محاکمه می شود.   در همین حال دادیار پیشگیری از وقوع جرم دادسرای عمومی و انقلاب مشهد نیز با تاکید بر لزوم بررسی های کارشناسی و روان شناختی در این گونه جرایم به جوانان توصیه کرد: دوستی های خیابانی و خارج از عرف، همواره فرجامی تلخ داشته تا جایی که در برخی از پرونده ها این گونه روابط به طناب دار گره خورده است.   قاضی امید ابراهیم زاده افزود: جوانان و نوجوانان باید از این حوادث تلخ درس بگیرند و حداقل برای لحظه ای به عاقبت تلخ دوستی های خیابانی بیندیشند. وی تصریح کرد: از سوی دیگر ارتباط و معاشرت با افراد سابقه دار و خلافکار به یقین سقوط در مردابی هولناک است که پایانی جز آبروریزی و رسوایی نخواهد داشت و از طرف دیگر نیز مشکلات روحی و روانی شدیدی به دنبال دارد که آینده هر جوانی را به تباهی گره می زند!
سیاسی,رییس جمهور گفت: هر اندازه که بتوانیم واکسن تهیه می کنیم. مردم می دانند وضعیت واکسن امروز مشابه ماسک در اوایل این بیماری است. چه طور مسیر هواپیماها را عوض می کردند و ماسک ها را در فرودگاه ها می گرفتند. امروز آن شرایطی که برای تهیه ماسک وجود داشت، در دنیا برای واکسن پیش آمده است.
فناوری,زمانی که یک (اچ‌اچ‌دی) داخلی، (اس‌اس‌دی) یا هر درایو خارجی را به رایانه خود متصل می کنید، ویندوز باید به صورت اتوماتیک آن را شناسایی کرده و آماده استفاده کند. متاسفانه، این اتفاق همواره رخ نمی دهد و گاهی اوقات نیز درایو موجود ممکن است از سیستم ناپدید شود. در هر صورت، مشکلات بسیاری می توانند مانع از نمایش درایو سخت در شوند. یک مساله رایج با داده های فیزیکی یا اتصال برق در ارتباط است. اگر این گونه نیست، شاید درایو سخت شما دارای یک حرف درایو اختصاصی نباشد و به همین دلیل در فایل اکسپلورر ویندوز نمایش داده نمی شود (شاید فرمت کردن هارد را فراموش کرده باشید؟). زمانی که درایو سخت شما در ویندوز نمایش داده نمی شود، چندین مرحله عیب‌یابی وجود دارند که می توانید دنبال کنید. در ادامه چگونگی برطرف کردن این مساله با استفاده از ابزارهای دیسک منیجمنت (Disk Management) و دیوایس منیجر (Device Manager) ویندوز 10 و چند نکته دیگر ارائه شده است. پیش از آن که تنظیمات سیستم خود را تغییر دهید، باید اطمینان حاصل کنید که درایو سخت در وضعیت کاری قرار دارد و به خوبی متصل شده است. مراحل عیب یابی زیر را دنبال کنید: مطمئن شوید که درایو سخت به خوبی به رایانه شما متصل شده است و نیروی کافی برای کار را دریافت می کند. کابل های داده و برق که درایو را به مادربرد و منبع تغذیه متصل کرده اند را بررسی کنید. پورت های ساتا مختلف را امتحان کنید و از یک کابل ساتا دیگر استفاده کنید. توجه داشته باشید که پیش از لمس قطعات داخل کیس رایانه، آن را از پریز برق جدا کنید. درایو سخت را جدا کرده و در صورت امکان آن را با یک رایانه دیگر آزمایش کنید. اگر درایو سخت دیگری در اختیار دارید آن را به رایانه متصل کنید و این که آیا به صورت خودکار توسط ویندوز شناسایی می شود یا خیر را بررسی کنید. وارد تنظیمات بایوس رایانه خود شده و این که آیا رایانه درایو سخت را تشخیص داده است یا خیر بررسی کنید. زمانی که تشخیص دادید که این یک مشکل سخت افزاری نیست، می توانید یکی از گزینه های زیر را برای حل کردن مشکل امتحان کنید. زمانی که درایو سخت رایانه شما در فایل اکسپلورر ویندوز یا ابزار دیسک منیجمنت ظاهر نمی شود، به طور معمول به معنای غیرفعال بودن آن است. برای فعال کردن درایو سخت، از دیوایس منیجر استفاده می کنیم. در قسمت جستجوی ویندوز را تایپ کرده و آن را انتخاب کنید. پس از باز شدن دیوایس منیجر، قسمت را پیدا کنید. بخش دیسک درایوز را باز کرده و درایو سخت خود را پیدا کنید. سپس، روی آن راست کلیک کرده و از منو باز شده گزینه را انتخاب کنید. سپس، زبانه را انتخاب کرده و روی دکمه کلیک کنید. روی دکمه کلیک کرده و درایو سخت شما باید قابل مشاهده باشد. اگر درایو سخت شما همچنان در ویندوز 10 نمایش داده نمی شود، باید با دنبال کردن مراحل زیر از ابزار دیسک منیجمنت استفاده کنید: - آنلاین کردن درایو سخت - مقداردهی اولیه - انتخاب یک حرف برای درایو - پیکربندی پارتیشن در قسمت جستجوی ویندوز را تایپ کنید. نتیجه نخست باید باشد. روی آن کلیک کنید تا ابزار دیسک منیجمنت باز شود. همچنین، شما می توانید از ترکیب کلیدهای استفاده کرده و را از منو باز شده انتخاب کنید. اکنون باید پنل حاوی تمام درایوهای سخت خود را مشاهده کنید. به دنبال گزینه ای باشید که برچسب آفلاین دارد، روی آن راست کلیک کرده و را از منو انتخاب کنید. این کار موجب آنلاین شدن درایو می شود. اگر درایو سخت خود را به درستی پیکربندی کرده باشید، اکنون باید آن را در فایل اکسپلورر مشاهده کنید. اگر این گونه نیست، مراحل بعدی را دنبال کنید. پس از آنلاین کردن درایو، به ابزار دیسک منیجمنت بازگشته و روی درایو راست کلیک کنید و را از منو باز شده انتخاب کنید. در منویی که جدید باز می شود، دیسکی که قصد راه اندازی اولیه آن را دارید انتخاب کنید. همچنین، سبک پارتیشن را انتخاب کنید. اگر درایو شما برای نخسیتن بار است که راه اندازی اولیه را تجربه می کند، هنوز در فایل اکسپلورر قابل مشاهده نیست. این به دلیل آن است که درایو سخت شما باید فرمت شود. درایو سخت موجود و درایو جدید اگر فاقد یک حرف اختصاصی برای درایو بوده و فرمت نشده باشند، نمایش داده نمی شوند. اگر یک درایو پیکربندی شده را از یک رایانه به رایانه دیگر انتقال دهید و هر دو درایو دارای یک حرف یکسان باشند، شرایطی مشابه می تواند رخ دهد. پس اجازه دهید یک حرف جدید اختصاص داده و روند پیکربندی را آغاز کنیم. به ابزار دیسک منیجمنت بازگشته و درایو مورد نظر را انتخاب کنید. روی آن راست کلیک کرده و اگر درایوی بدون حرف اختصاصی دارید گزینه را انتخاب کنید. اگر قصد تغییر آن به واسطه ناسازگاری حروف را دارید گزینه را انتخاب کرده و بررسی کنید آیا اکنون درایو قابل مشاهده است یا خیر. فرآیند فرمت کردن را با تنظیمات پیش فرض انجام دهید. در مرحله بعد، یک حرف درایو را از منو کشویی انتخاب کرده و روی دکمه کلیک کنید. درایو جدید را فرمت کرده و یک لیبل برای آن انتخاب کنید. روی دکمه های و کلیک کنید. ویندوز باید درایو را به درستی پیکربندی کرده و در فایل اکسپلورر نمایش داده شود. اگر درایو سخت شما همچنان ظاهر نشده است، بروزرسانی درایور را امتحان کرده و اطمینان حاصل کنید درایو پاک باشد. هر زمان که با مشکلی در رایانه مواجه می شوید، بروزرسانی درایورها احتمالا یکی از نخستین توصیه هایی است که با آن مواجه می شوید و البته این می تواند در بسیاری از موارد موثر باشد. پس باید اطمینان حاصل کنید که درایورهای شما مانع نمایش درایو سخت در ویندوز 10 نباشند. به بخش دیوایس منیجر رفته و درایو سخت خود را زیر قسمت پیدا کنید. روی آن راست کلیک کرده و از منو باز شده گزینه را انتخاب کنید. اکنون رایانه خود را ریستارت کرده و ویندوز 10 به طور اتوماتیک درایور را دوباره نصب می کند. اگر این روش موثر نبود، اما مشکل همچنان با درایور مرتبط است، به وب سایت شرکت تولیدکننده مراجعه کرده و جدیدترین درایور را دانلود کنید. به طور معمول فایل ها در یک پوشه فشرده قرار دارند و پیش از بروزرسانی باید آن را از حالت فشرده خارج کنید. سپس، دوباره به دیوایس منیجر مراجعه کرده، روی درایو سخت خود راست کلیک کرده و گزینه را از منو باز شده انتخاب کنید. در پنجره جدیدی که باز می شود گزینه را انتخاب کنید. این کار به شما اجازه می دهد پوشه درایور دانلود شده از وب سایت تولید کننده را انتخاب کنید. در پنل بعدی، روی دکمه کلیک کرده تا مکان پوشه درایور را انتخاب کنید، در شرایطی که گزینه تیک خورده است. روی دکمه کلیک کرده و درایور نصب خواهد شد. یک ابزار پارتیشن‌بندی دیسک از طریق خط فرمان ویندوز است که اجازه مدیریت درایوهای سخت را به کاربر می دهد. در اصل، این نسخه خط فرمان ابزار دیسک منیجمنت است اما می تواند عملکردهای بیشتری را ارائه کند. ما از این ابزار برای پاکسازی دیسک سخت و بازگرداندن آن به وضعیت پیش فرض استفاده می کنیم. در برخی موارد، شما می توانید درایو را در ابزار دیسک منیجمنت مشاهده کنید، اما نمی توانید به هر دلیلی آن را پیکربندی کنید. این جایی است که دیسک‌پارت می تواند مفید باشد. باید به این نکته اشاره داشت که هنگام استفاده از این ابزار خط فرمان هیچ هشداری را دریافت نخواهید کرد و باید از هر کاری که انجام می دهید مطمئن باشید. ابتدا باید قسمت را باز کنید. برای این کار می توانید را در بخش جستجوی ویندوز وارد کرده و این برنامه را به صورت   باز کنید. برای راه اندازی ابزار دیسک‌پارت دستور زیر را تایپ کنید: پنجره جدیدی باز خواهد شد که ابزار دیسک‌پارت در آن فعال است. در مرحله بعد، شما باید تمام درایوهای سخت خود را فهرست کنید. دستور زیر را تایپ کنید: با تایپ دستور زیر درایوی که با آن مشکل دارید را انتخاب کنید: صفر را می توانید با عدد دیسک خود جایگزین کنید. در نهایت، با استفاده از دستور زیر درایو سخت خود را پاک کنید: به خاطر داشته باشید که این فرمان درایو شما را به طور کامل پاک می کند. هیچ لیبلی نخواهد داشت و مقداردهی اولیه برای آن ممکن نخواهد بود. شما باید مراحل فرمت کردن که پیشتر به آن اشاره شد را دنبال کنید. شما می توانید از دیسک‌پارت برای ایجاد و فرمت پارتیشن های دیسک سخت استفاده کرده یا به ابزار دیسک منیجمنت باز گردید. ترجمه: حدیث ماکیانی
حوادث,درگیری با سلاح گرم در قم منجر به زخمی شدن دو نفر شد. به گزارش خبرگزاری صدا و سیما در این درگیری که عصر امروز در منطقه بلوار یادگارامام قم رخ داد چند نفر به علت اختلافات شخصی با سلاح گرم درگیر شدند که دو نفر زخمی شدند. علت حادثه در دست بررسی است.
سیاسی,وزیر دادگستری کشورمان به دعوت همتای عراقی خود و در معیت حجت الاسلام و المسلمین رییسی رییس قوه قضاییه به عراق سفر می کند. به گزارش ایسنا به نقل از روابط عمومی وزارت دادگستری، سیدعلیرضا آوائی وزیر دادگستری جمهوری اسلامی ایران، در این سفر، در دیدار و گفت‌وگو با همتای عراقی خود، زمینه های گسترش و تحکیم همکاری های دو کشور را بررسی می کند.
فرهنگی/هنری,در برنامه دورهمی مهران مدیری رضا نیکخواه به همراه خانواده اش حضور داشت و در بخشی از برنامه سعی داشت که جواب یک پرسش را به دخترش برساند.
فرهنگی/هنری,پس از برگزاری افتتاحیه این نمایشگاه در خرداد ماه ٩٦ در خانه هنرمندان ایران، خانه هنرمندان شهریار نیز میزبان نخستین دوره نمایشگاه این آثار در شهرستان شهریار شد. این نمایشگاه عصر روز جمعه 19 خردادماه با حضور فرماندار، شهردار، اعضای شورای شهر و مقامات محلی شهریار و با همکاری معاونت فرهنگی هنری شهرداری شهریار، انجمن عکاسان شهریار و اداره فرهنگ و ارشاد گشایش یافت. نمایشگاه عکس خیام در 6 موضوع  آزاد رنگی، آزاد تک رنگ، شهر من، خلاقه، گردشگری و فوتوژورنالیسم از ١٩تا ٢٥ خرداد ماه از ساعت ٩ الی ١٣ و ١٦ الی ٢٠ برای بازدید علاقه مندان در خانه هنرمندان شهرستان شهریار دایر است. همچنین پیش از افتتاحیه نمایشگاه، ورکشاپی با حضور علی سامعی، نماینده فدراسیون بین المللی هنر عکاسی (فیاپ) در ایران با موضوع آشنایی با فیاپ در آموزشگاه عکاسی کاندید برگزار شد. جشنواره بین المللی عکس خیام تنها جشنواره جهانی ایران است که زیر نظر فیاپ برگزار می شود . در چهارمین دوره این جشنواره تعداد 128 عکس از بین 21399 عکس از 1863 عکاس از 55 کشور جهان به عنوان عکس های برگزیده به نمایشگاه و کتاب راه یافتند. آثار برتر این جشنواره در 16 کشور جهان از جمله فرانسه، ایتالیا، اسپانیا، چین، آرژانتین و ... و در شهرهای مختلف ایران به نمایش گذاشته خواهد  شد. ارتقای سطح عکاسی و گفتگوی بصری میان هنرمندان، انتقال مفاهیم فرهنگی جهان به هنرمندان شهرستان و آشنایی عکاسان منطقه با عکاسان و عکس های منتخب بین المللی از مهم ترین اهداف این نمایشگاه است.
فناوری,این روزها ساعت‌های هوشمند از قالب قدیمی خود خارج شده و می‌توانند به یک مربی ورزشی تبدیل شوند. در ادامه با ما همراه باشید تا ببینیم ساعت هوشمند Huawei Watch GT 2e، چطور می‌تواند وضعیت سلامتی و فعالیت بدنی شما را مدیریت کند. اگر یک ورزشکار حرفه‌ای یا نیمه‌حرفه‌ای باشید، مسلماً دانستن سطح اکسیژن خون، تنظیم ضربان قلب، برنامه‌ریزی تمرین‌ها و... از ضروریات زندگی روزانه‌تان خواهد بود. حتی اگر ورزش سخت نیز جزئی از برنامه روتین شما نباشد باز نیازمند بررسی و مراقبت از این شاخص‌های حیاتی بدن خود هستید. برای هیچ‌کس ممکن نیست تا در همه ساعات شبانه‌روز با یک مربی کامل و همه فن حریف همراه شود و به همین دلیل مراقبت از خود و کسب آگاهی از وضعیت لحظه‌ای بدن، چه در زمان تمرین و چه پس از آن، از مهمترین اموری است که به کمک ساعت هوشمند Huawei Watch GT 2e مهیا شده است. این ساعت محصولی جذاب و کاربردی است که چند ماه پیش توسط این شرکت معرفی شده ‌است. ساعتی که در یک استفاده عادی می‌تواند تا دو هفته کامل همراه کاربر باشد و با کیفیت بالایی که در تمام حوزه‌ها ارائه می‌دهد، یکی از بهترین انتخاب‌ها برای افرادی است که برای تمرینات ورزشی و مهم‌تر از آن، سلامتی خود، ارزش بالایی قائل‌اند. اما جدا از بیان ویژگی‌های فنی و ظاهری، قصد داریم به بررسی قابلیت‌های این ساعت در زمینه پایش سلامتی و ورزش‌های روزمره و حتی حرفه‌ای بپردازیم. تصور کنید که برای یک ساعت تمرینی عادی برنامه‌‌ریزی کرده باشید و در ساعت مشخصی تمرینات خود را شروع کنید. در این حالت شما نیازی به تنظیم یک دستگاه برای پایش ورزش خود نیستید. شاید تصور کنید که برای استفاده از ساعت هوشمند جهت مدیریت تمرین‌ها، باید روی آن تنظیمات خاصی اعمال کنید؛ اما با استفاده از Watch GT 2e به هیچ عنوان نیازی به اعمال تنظیمات خاص نیست. این ساعت قادر به شناسایی 85 نوع برنامه تمرینی به صورت خودکار یا با تنظیم کاربر است که از میان آنها می‌توان به مواردی مانند کوهنوردی، صخره‌نوردی، پارکور، اسکیت‌برد و بسیاری از حرکات ورزشی دیگر اشاره کرد؛ در این حالت تنها کافی است ساعت روی دست کاربر باشد و بخواهد هر حرکت خود را ثبت کند. در این میان شاید دسته‌ای از کاربران که ورزشکار حرفه‌ای هستند، بخواهند تمرین‌هایی منحصربه‌فرد و مخصوص رشته ورزشی خود انجام دهند که در حالت‌های پیش‌فرض ساعت وجود نداشته باشند. در این حالت هم 15 برنامه تمرینی ورزشی در گوشی در نظر گرفته شده که روند آنها توسط کاربر مشخص می‌شود. در این حالت ساعت با رصد فعالیت کاربر در طول تمرین اطلاعات هر لحظه از وضعیت بدنی فرد را جمع‌آوری کرده و در انتهای تمرین، گزارشی کامل از آن ارائه خواهد کرد. خبر خوب این که با همراه شدن با GPS، گزارش شما در فضای خارجی نیز می‌تواند اطلاعاتی کامل و دقیق ارائه دهد. برای مثال کوهنوردی، پیاده‌روی، دو و میدانی، دوچرخه سواری، ورزش‌های سه‌گانه، شنا در آب‌های آزاد، روئینگ و حتی تمرین آزاد، از برنامه‌هایی خواهند بود که این ساعت قادر به ردیابی وضعیت بدنی شما در آن است و می‌تواند در هر لحظه یا در پایان تمرین، وضعیت و مجموعه فاکتورهای سلامتی‌ را به کاربر گزارش دهد. هوآوی با وجود محدودیت‌های طراحی در یک ساعت هوشمند، انبوهی از امکانات فیزیولوژیک را در اختیار کاربر قرار می‌دهد که می‌تواند در شناسایی وضعیت، بررسی سلامتی، زمان مورد نیاز برای بازیابی و موارد دیگر به کار آید. قابلیت VO2Max در این ساعت به کاربر کمک می‌کند که با اندازه‌گیری حداکثر سرعت مصرف اکسیژن خون در واحد زمان و طی یک تمرین نشان دهد که هر تمرین تا چه حد روی عضلات و قلب موثر بوده است. در واقع این فاکتور سطح آمادگی بدنی در برابر هر تمرین را نشان می‌دهد و اعداد بزرگتر در آن به معنی آمادگی بیشتر بدن و قدرت جسمانی بالاتر خواهد بود. بخش دیگری از قابلیت‌های خاص گزارش‌دهی Watch GT 2e نمایش میزان تأثیر یک تمرین ورزشی روی سلامتی و پویایی بدن کاربر است. به بیان ساده هنگامی که شما تمرین‌هایی را در سبک ورزش هوازی انجام می‌دهید، ساعت با ردیابی اطلاعات سلامتی شما مشخص خواهد کرد که سطح آمادگی بدنی شما برای آن تمرین چقدر است. این قابلیت همچنین می‌تواند نشان دهد که با تمرین منظم در یک حرکت تا چه حد می‌توانید در آن بهبود یافته و با ریتم منظم‌تری آن را تکرار کنید. ممکن است این سوال برای هر ورزشکاری پیش آید که پس از هر تمرین چقدر زمان برای بازیابی کامل توان جسمی نیاز است. Watch GT 2e پاسخ خوبی به این پرسش می‌دهد؛ چرا که این ساعت به قابلیتی موسوم به Recovery Time مجهز شده که به صورت ساده نشان می‌دهد بعد از هر دوره تمرینی چقدر زمان برای بازیابی کامل سطح اکسیژن خون و دیگر فاکتورهای سلامتی نیاز است. ساعت هوشمند Watch GT 2e این قابلیت را دارد که با جمع‌آوری داده‌های هفتگی تمرین‌های ورزشی کاربر و محاسبه فشاری که روی بدن فرد می‌گذارد، میزان سنگینی تمرین را برای او مشخص می‌کند. در واقع این قابلیت نشان می‌دهد که شما برای یک تمرین ورزشی چقدر توانایی و آمادگی دارید. همان طور که از نام این قابلیت مشخص است، ساعت هوشمند هوآوی با پایش لحظه‌ای ضربان قلب و نمایش فاکتورهای لازم وضعیت سلامتی شما را گزارش می‌کند. این قابلیت به صورت ویژه می‌تواند برای کاربرانی مفید باشد که برای هدفی خاص مانند کاهش وزن، به دنبال ورزش کردن هستند. مثلا اگر به دنبال تقویت وضعیت سلامت قلب خود هستید ساعت هوشمند Huawei GT 2e به شما بازه سلامت ضربان قلب را نشان داده و در صورت خارج شدن میزان ضربان قلب شما از این بازه به شما هشدار می‌دهد. همانطور که در ابتدا گفتیم یکی از مهمترین فاکتورها برای هر ورزشکار، نمایش سطح اشباع اکسیژن خون یا همان SpO2 است. این فاکتور برای اینکه بفهمید تا چه حد در یک فعالیت ورزشی اکسیژن نیاز دارید بسیار مهم است و می‌توان شدت تمرین را متناسب با آن تنظیم کرده و در برنامه کاملی که در بخش‌های دیگر توسط ساعت در اختیار شما قرار می‌گیرد، خود را به مرور برای مراحل بالاتر آماده کنید. بررسی نظم تپش و شدت ضربان قلب یکی از فاکتورهایی است که سطح استرس کاربر را نمایان می‌کند. در این حالت هوآوی با استفاده از الگوریتم‌های ویژه موسوم به Huawei TruRelax، این سطح را اندازه‌گیری می‌کند. همچنین قابلیت گزارش هفتگی در این حالت کمک می‌کند تا بررسی کنید که هر شرایطی در برنامه روزانه شما تا چه حد موجب استرس شده تا در نوبت‌های بعدی بتوانید بهتر آن را مدیریت کنید. هنگام خواب ضربان قلب پایین می‌آید و میزان سطح اکسیژن خون افزایش پیدا می‌کند. ساعت Watch GT 2e در این حالت با توجه به برنامه ورزشی، سطح توانایی جسمی و نحوه خواب، به شما می‌گوید که به چقدر خواب نیاز دارید. با توجه به حافظه‌ای که هوآوی در این ساعت کوچک و جمع‌و‌جور جای داده می‌توان تا 500 قطعه موسیقی و آهنگ را درون آن ذخیره کرد و با استفاده از هدفون‌های بلوتوثی بدون نیاز به گوشی، به آنها گوش داد. قطعاً یک تمرین پر هیجان با استفاده از ساعت هوشمند با این امکانات، دلچسب‌تر خواهد بود. در این نوشتار سعی کردیم به بیان ویژگی‌های مفید ساعت هوشمند هوآوی Watch GT 2e در حوزه تمرین‌های ورزشی و پایش سلامتی بپردازیم. این ساعت علاوه بر موارد فوق با استفاده از نرم‌افزار Huawei Health قابلیت ارائه گزارشی بسیار جامع را نیز دارد که جای هیچ ابهامی در مورد وضعیت کلی سلامتی شما باقی نمی‌گذارد. در نظر داشته باشید که محدودیتی در استفاده از امکانات این ساعت از نظر نوع گوشی هوشمند شما وجود ندارد و نرم‌افزار Huawei Health با عرضه برای هر دو سیستم عامل اندروید و iOS قابلیت ارائه گستره‌ی کاملی از خدمات را به همه کاربران دارد.
فناوری,"نمایندگی شرکت هوآوی در ایران به‌طور رسم از گوشی پرچمدار جدید خود به‌نام Huawei P30 Pro رونمایی کرد. به گزارش ، هوآوی با عرضه محصولات سری پرچم‌دار P در عکاسی موبایل طراحی نو در انداخته و قوانین این حوزه را از نو تعریف کرده است. سری P30 به‌عنوان جدیدترین محصولات این سری، بارزترین مصداق این تعریف با نوآوری بدیع خود هستند. هوآوی برای دوربین اصلی این گوشی از یک حس‌گر 40 مگاپیکسلی ساخت سونی با فیلتر رنگی RYYB استفاده کرده که عملکرد بهتری در نور ضعیف ارائه می‌کند. این حسگر دارای بیشینه ISO دو برابر Mate 20 Pro و گشودگی f/1.6 a در کنار لرزش گیر اپتیکال است که در نور ضعیف امکان ثبت عکس‌های روشن‌تر را می‌دهد. همچنین پشت گوشی P30 Pro هوآوی یک دوربین 20 مگاپیکسلی واید (16 میلی‌متری) با توانایی فوکوس خودکار و همچنین یک حس‌گر ToF یافت می‌شود. از حسگر ToF برای خلق هرچه بهتر افکت بوکه استفاده می‌شود. قابلیت زوم هیبریدی هم پابرجاست که به بزرگ‌نمایی 10 برابری و بزرگ‌نمایی 50 برابری در ترکیب با تکنیک نرم‌افزاری می‌رسد. همچنین پشت گوشی یک حس‌گر 8 مگاپیکسلی پریسکوپی با فاصله کانونی 125 میلی‌متر یافت می‌شود که امکان عکاسی از سوژه‌ها را از فاصله دور می‌دهد. این گوشی هوشمند با وجود قابلیت جذاب و به روز ذکر شده، با قیمتی بسیار رقابتی که نتیجه واردات این کالا با ارز سامانه نیما است به‌زودی به بازار عرضه خواهد شد و انتظار می‌رود با استقبال خوبی از سوی کاربران مواجه شود. سونی حسگر سفارشی‌‌شده‌‌ی ۴۰ مگاپیکسلی موسوم به SuperSpectrum با آرایه‌ی فیلتر RYYB (قرمز، زرد، زرد، و آبی) را برای هواوی توسعه داده که در آن، فیلتر زرد جای نمونه‌ی سبز را گرفته و ۴۰ درصد نور بیشتری جذب می‌کند. چینی‌ها ادعا می‌کنند حسگر ۴۰ مگاپیکسلی پی ۳۰ پرو ۱۲۵ درصد ابعاد بزرگ‌تری درمقایسه‌با نمونه‌های به‌کاررفته در دو گوشی آیفون XS مکس و گلکسی اس 10 دارد. حسگر اصلی پی ۳۰ پرو سطح ایزوی دوبرابری میت ۲۰ پرو (معادل ۴۰۹,۶۰۰) را ارائه می‌دهد که درکنار لرزش‌گیر اپتیکال تصویر و لنز f/1.6، به ثبت عکس‌های روشن‌تر کمک خواهد کرد. پی ۳۰ پرو دوربینی ۲۰ مگاپیکسلی با لنز اولتراواید ۱۶ میلی‌متری و فوکوس خودکار نیز دارد و این دوربین را حسگر سه‌بعدی ToF همراهی می‌کند. پیش‌فروش این پرچم دار از تاریخ 30 اردیبهشت‌ماه در تمام فروشگاه‌های اختصاصی هوآوی در سراسر کشور آغاز می‌شود."
حوادث,منابع خبری میگویند که در پایتخت بحرین یک انفجار «تروریستی» رخ داده که در جریان آن 5 پلیس این کشور زخمی شده اند. به گزارش فارس، منابع خبری از وقوع یک «انفجار تروریستی» در منامه پایتخت بحرین خبر میدهند. شبکه خبری اسکای نیوز گزارش داد که در جریان این انفجار 5 پلیس بحرینی زخمی شدند. این شبکه اعلام کرد که نیروهای پلیس بحرین دچار جراحت سطحی شده اند. تا کنون هیچ گروهی مسئولیت این حمله را بر عهده نگرفته است.
سیاسی,رئیس سازمان بسیج مستضعفین گفت: سند راهبردی ۱۰ساله اعتلای بسیج که مبتنی بر بیانیه گام دوم تدوین شده و در دو سه هفته گذشته توسط رهبر معظم انقلاب تصویب و توسط فرمانده کل سپاه به بسیج ابلاغ شد. به گزارش ایلنا، چهارمین اجلاسیه اساتید شبکه تربیتی صالحین بسیج امروز یکشنبه و با حضور سرلشکر حسین سلامی فرمانده کل سپاه، سردار غلامرضا سلیمانی رییس سازمان بسیج مستضعفین، حجت‌الاسلام والمسلمین عبدالله حاجی صادقی، حجت‌الاسلام والمسلمین محمد رضا تویسرکانی و تعدادی دیگر از فرماندهان آغاز شد. سردار غلامرضا سلیمانی رییس سازمان بسیج مستضعفین در سخنانی در این مراسم اظهار کرد: سند راهبردی ۱۰ ساله اعتلای بسیج که مبتنی بر بیانیه گام دوم تدوین شد. در دو سه هفته گذشته توسط رهبر معظم انقلاب تصویب و توسط فرمانده کل سپاه به بسیج ابلاغ شد. وی افزود: تدابیر رهبر انقلاب بسیار راهگشا است و مهمترین بخش این سند تعلیم و تربیت است و نگاه جامعی هم به بسیج و هم به جامعه‌ وجود دارد. نگاه این سند فراتر از بسیج است. در بخش تعلیم و تربیت سیاست‌های عمده و اصولی پیش‌بینی شده است. رییس سازمان بسیج مستضعفین گفت: تعلیم و تربیت از سنین کودکی آغاز و تا میانسالی ادامه خواهد یافت. پیاده‌سازی این سند بر اساس منظومه فکری رهبر انقلاب خواهد بود. سلیمانی گفت: مجاهدت‌های بسیجیان در سراسر کشور با وجود ویروس کرونا و فشارهای دشمن، نشان دهنده خروجی مسائل تربیتی است.
ورزشی,"سرمربی پرتغالی و سابق تیم ملی ایران با انتشار پستی در اینستاگرام نسبت گزارش اخیر فیفا واکنش تندی نشان داد. به گزارش ""ورزش سه""، گزارشی که اخیراً از سوی فیفا در خصوص اسناد مالی پرداخت‌شده توسط فدراسیون فوتبال ایران به‌حساب کارلوس کی روش و کادر فنی‌اش دریکی از خبرگزاری‌های ایران منتشرشده، در چند روز گذشته ابهاماتی را در فضای رسانه‌ای ایران ایجاد کرده است و این در حالی است که شب گذشته برنامه فوتبال برتر نیز با پرداختن به این گزارش مدعی شد که کی روش چیزی حدود 15 درصد ازآنچه باید به‌عنوان پاداش به او تعلق می‌گرفت بیشتر دریافت کرده است و همین نکته مزید علت شد تا سرمربی حال حاضر تیم ملی کلمبیا را بر آن دارد که به زبان فارسی نسبت به این ابهامات با انتشار پستی مفصل در صفحه شخص اش در اینستاگرام واکنش نشان دهد و درعین‌حال مسائل مطرح‌شده را کاملاً بی‌پایه و بی‌اساس قلمداد کند. کی روش در پستی که هیچ عکسی هم در ان کار نشده با زبان فارسی چنین نوشته است: ""1- بعد سپری کردن متعهدانه 8 سال از زندگی خود در تیم ملی، اجازه دهید این هواداران ایرانی باشند که ارزیابی و تقدیر خود را از خدمات، تعهد، صداقت، وفاداری و دستاوردهای من به فوتبال ایران را انجام دهند. بالاتر از آن‌ها فقط خدا می‌تواند در مورد اعمال و تصمیمات من قضاوت کند. 2- تمام افرادی که من افتخار و امتیاز این را داشتم که با آنها همکاری کنم، مخصوصا اعضای کادر و بازیکنانم، آنها منبع الهام من بودند. همچنین هواداران فوتبال ایران انگیزه من بودند. بدون همه آنها، موفقیت و دستیابی به همه دستاوردها و ایجاد میراثی که ما در طول آن روزهای باشکوه طلایی به همراهی یکدیگر خلق کردیم، ممکن نبود. 3- مراتب قدردانی و تشکر خود را به تک تک‌ آنها بابت فداکاری، شایستگی، اخلاق کار، صداقت و وفاداری به موفقیت تیم ملی اعلام میکنم.من معتقدم هواداران ایرانی مثل همیشه به اعضای کادر من، بازیکنان من و در کل همه ما کاملاً اعتماد دارند و در مورد اخلاق مداری و حرفه ای گری، صداقت و شخصیت ما هیچ شکی نیست. 4-همه می دانند چه افرادی همیشه پشت آن خبرگزاری خاص بوده اند. طبق معمول، آنها فقط به عنوان انگشتهای آلوده و‌ به نمایندگی از چهره های کثیف شناخته شده همیشگی عمل می کنند. همان روش های کثیف، همان اقدامات آلوده، همان رفتارهای کثیف. 5- آنها آنقدر زشت، قابل پیش بینی و متوسط هستند که به یک نکته می رسیم که دلمان به حال آنان میسوزد و همچنین بابت تمام لطمه های نا درست و ناعادلانه ای که به افرادی که صادقانه و متعهدانه در تیم ملی کار کردند را وارد کرده اند احساس درد می کنیم. 6- انتشار این اسناد توهم آمیز توسط آن آژانس خاص فقط یک قدم معمول کثیف است که سعی در جلب توجه و پنهان کردن بی کفایتی و مدیریت مخرب فوتبال ایران دارد. در این لحظه که انسان ها به دنبال سلامتی، انسجام و اتحاد، تحمل درد مشترک و دوستی بیشتر هستند، این ویروس های انسانی از این فرصت استفاده می کنند تا حمله کنند، مسموم کنند و فضا را آلوده کنند بدون هیچ احترام و هیچ احساسی برای کسانی که متحمل رنج و مبارزه برای ادامه زندگی خویش هستند."
سیاسی,"نوشت: ""خوش‌خیالی است که عده‌ای تصور می‌کنند جامعه به طور عمومی، از سخنان و توهین‌های این افراد استقبال کرده و اینان در نزد عموم از تسری مصون خواهند ماند. اتفاقا در شرایط فعلی با ذهن‌های خسته از رنج تحریم و کرونا و فشارهای اقتصادی، شعارها به نحو شدیدتری به سمت خود آن‌ها بازمی‌گردند.""    در چند روز گذشته توهین به رئیس‌جمهوری مورد بحث و واکنش‌های زیادی در فضای سیاسی قرار گرفت. البته توهین به رئیس‌جمهوری که دست منتقدان و مخالفان در نقد آن گشاده است، مساله تازه‌ای نیست اما هم‌زمانی آن با ۲۲ بهمن و جهت دادن از شعارهای سنتی انقلاب به تقاضای مرگ برای رئیس‌جمهوری، به مساله ابعاد تازه‌ای بخشید. به رغم اینکه تعداد جمعیت شعاردهنده زیاد نبود و فقط در یک شهر رخ داد اما آن را به پدیده‌ای قابل بررسی تبدیل کرد.     یکی از مسائل و مشکلات فضای سیاسی کشور ما به نوعی به ناقص بودن سامان سیاسی بازمی‌گردد. رقابت سیاسی در ایران امروز به دلیل فقدان قواعد مشخص و عدم شکل‌گیری احزاب شناسنامه‌دار به مرور تابع یارگیری خیابانی درخواهد آمد و در این راستا اهالی خیابان نمی‌توانند رفتار مدنی از خودشان بروز دهند لذا هرچه به انتخابات نزدیک می‌شویم این یارگیری تشدید شده و این گونه رفتارها شدت پیدا می‌کند. گروه‌هایی خاص وقتی بتوانند بیرون از رقابت سیاسی قاعده‌مند، کنش سیاسی به پشتوانه تبعیض سیاسی، یارگیری داشته باشند و بازی کنند، نیازی به حرکت با تعقل، ریشه‌دار و مقوم ثبات اجتماعی - سیاسی احساس نمی‌کنند و خردورزی و آینده‌نگری جای خود را به شعارهای مرگ در خیابان‌ها می‌دهد.      توهین در تریبون‌های رسمی ساختار قدرت در گذشته به ندرت شنیده می‌شد اما در سال‌های اخیر و بخصوص در ماه‌های اخیر هر روز گوش جامعه شعارهایی از جنس آنچه در خیابان توسط تعدادی افراد معدود گفته شد را به کرات از تریبون‌های رسمی با الفاظ مختلف می‌شنود. این شعارها خیابانی شدن گفتمان‌هایی است که بعضا در سطح قدرت و برخی محافل سیاسی بارها شنیده و رسانه‌ای شده و حالا در عرصه عمومی مجال تکرار می‌یابد. واقعیت آن است که پروژه تخریب دولت با هدف کسب قدرت سیاسی به سرعت در حوزه عمومی به شکلی دیگر تجلی می‌یابد. طلب مرگ برای رئیس‌جمهوری پشت تریبون تا توهین آشکار به ایشان در برنامه صداوسیما همه «عادی‌انگاری اهانت» و «عادی‌انگاری نافرمانی از دستور مقام معظم رهبری» را دنبال می‌کنند و عجیب نیست که همین ادبیات از سطح رسمی به عمومی تسری پیدا کرده است. این هم خوش‌خیالی است که عده‌ای تصور می‌کنند جامعه به طور عمومی، از سخنان و توهین‌های این افراد استقبال کرده و اینان در نزد عموم از تسری مصون خواهند ماند. اتفاقا در شرایط فعلی با ذهن‌های خسته از رنج تحریم و کرونا و فشارهای اقتصادی، شعارها به نحو شدیدتری به سمت خود آن‌ها بازمی‌گردند.    هنگام نوشتن این یادداشت، در نگاهی تاریخی به خودسری‌های سیاسی، مروری بر تاریخچه توهین و تخریب‌های ضدخرد داشتم. شعار  علیه بزرگان انقلاب توسط گروه‌های به ظاهر ضد امپریالیستی و هدف گرفتن ایشان به نام مبارزه با امپریالیسم در اوایل انقلاب به جایی رسید که به مرحوم آیت‌الله محمد یزدی هم در آستانه یکی از انتخابات اجازه ندادند در مهدیه تهران سخنرانی کند و کار به جایی رسید که پرتاب مهر و لنگه کفش علیه رئیس مجلس سابق در یکی از مساجد قم و ماجراهایی در حرم امام و جماران، در تاریخ خودسری و توهین ثبت شد. چنانچه از این نوع ماجراها درس‌آموزی نشود و فضای سیاسی به نحوی سامان درست ضدخودسری نیابد، تجربه تاریخی نشان می‌دهد این رفتار بازتولید شده و روزی گریبان شادکامان این گونه روندها را نیز خواهد گرفت. این نوع رفتارها به مانند بومرنگ به سمت تولیدکنندگان آگاه یا ناآگاه با سرعت و شتاب بیشتری برخواهد گشت و البته باز هم تجربه تاریخی نشان می‌دهد خودسری می‌تواند از توهین و نفرت‌پراکنی فراتر رفته و جای خود را به شیوه‌های خشونت‌بار دیگری هم بدهد. ماجرای ترور حجاریان و قتل‌های زنجیره‌ای شاهدی بر این مدعاست.     اینکه تعدادی از افراد که برای جشن پیروزی انقلاب به خیابان‌ها آمده‌اند حاضر می‌شوند، در کمال آرامش و امنیت، به جای بزرگ داشتن شعارهای اصیل انقلاب نظیر استقلال، آزادی و جمهوری اسلامی، علیه رئیس‌جمهوری به عنوان نماد جمهوریت و اراده مردم شعار بدهند حائز اهمیت است. این امر اولا به طور ریشه‌ای ناشی از یک نوع رقابت سیاسی نابسامان در ساختار سیاسی کشور بوده که یک جریان سیاسی با ایدئولوژیک کردن شعارهای خود برای کسب قدرت، به طور مدام طرف مقابل را به خیانت به اسلام، انقلاب و... محکوم کرده و با نوعی منزه‌انگاری خود از ابزار اسلام و انقلاب برای رقابت سیاسی جهت کسب قدرت، بهره‌برداری مدام کرده و می‌کند. اینان آنچنان از شعارهای انقلابی و دینی برای مقاصد خود مصرف کرده‌اند و خطر آنجاست که در ادامه می‌تواند آن‌ها را تهی ساخته‌ و از کارکرد بیاندازد.    این جریان طی سه سال جنگ اقتصادی علیه ملت ایران با انکار اثر تحریم و زدن سند تمامی مشکلات به نام دولت، سعی در ایجاد فضای روانی مساعد به زیان دولت و جریان مقابل خود کرد. بخشی از حرکت‌های خیابانی در سال‌های اخیر و اینگونه شعار دادن‌ها را باید در این روند تبیین کرد. وقتی یک جریان، برای رسیدن به اهداف کوتاه‌مدت سیاسی حاضر نمی‌شود کلمه‌ای از تحریم، جنگ اقتصادی و آثار زیانبارش بر معیشت مردم سخن بگوید و جنایات ترامپ را با کوته‌بینی سیاسی لاپوشانی کرده و بی‌انصافانه، همه رنج مردم را به نام دولت سند می‌زند، در مراسم ۲۲ بهمن طرفداران آن‌ها در امتداد همان خط، حتی حاضر نمی‌شوند «شعارهای سنتی» انقلاب را تکرار کنند و رئیس دولت را هدف قرار می‌دهند. این همان «تحریف تاریخ» است. نتیجه آن «دشمن‌انگاری» سربازان خط مقدم جنگ اقتصادی (دولت) و «عادی‌انگاری» اصل جنگ اقتصادی رخ داده از سوی بانیان (دولت آمریکا) است.    این روزها بعضا سخن از تعقیب شعاردهندگان و برخورد قانونی با آن‌ها شنیده می‌شود. اولا من معتقدم اساسا مساله ما تعدادی افراد خاص نیستند. ثانیا بحث تعقیب قانونی نباید موجب غفلت از مباحث اساسی همچون اصلاح سامان سیاسی شود. این شعاردهندگان نیستند که باید به آنها رسیدگی شود بلکه این بی‌سامانی سیاسی است که باید درمان شود. باید سامان سیاسی را به سمتی برد که همه احساس کنند در چارچوب قانون باید عمل کنند و هیچ جریانی فراتر از قانون نیست. احساس قانونمندی به اندازه اصل قانونمندی مهم است. این گونه رفتارها «احساس قانونمندی» را برای اکثریت جامعه فرو می‌ریزد و هنجارشکنی در همه عرصه‌ها از اقتصاد تا سیاست عادی‌سازی می‌شود. تخریب و حرکت بی‌قاعده و بی‌عقوبت مساله اساسی است. افراد وقتی احساس می‌کنند بیرون از بازی سیاسی قانون‌مند می‌توانند هر حرکتی انجام دهند نیاز به رفتار داخل چارچوب قانونی نخواهند داشت.      همه کسانی که داعیه کسب قدرت و سودای در قدرت قرار گرفتن در سر می‌پرورانند، اگر خود را کارآمد می‌پندارند بهتر است بدانند حل مسأله کردن و توانمند بودن فقط در یک سامان سیاسی قاعده‌مند، مبتنی بر احساس قانونمندی در میان اکثریت جامعه، و با سرمایه و اعتماد اجتماعی امکان‌پذیر است. این گونه رفتارها آفتی برای سامانمندی سیاسی و اعتماد اجتماعی است. به فرض که حامیان و طراحان چنین اقداماتی در مصدر قدرت قرار گرفته و دولت را در اختیار بگیرند. جامعه بی‌سامان سیاسی و ذهنیت فروریخته و تهی‌شده از احساس قانونمندی، اجازه حل هیچ مسأله‌ای نمی‌دهد. سامان‌مندی سیاسی و حس قانون‌مندی، کالای عمومی است، برای همه هست یا برای هیچ کس نیست."
سلامت,"هپاتیت به التهاب کبد می گویند، این بیماری اساسا به خاطر یک عفونت ویروسی یا مصرف الکل ایجاد می‌شود؛ اما د نتیجه سموم، دارو‌ها و برخی از عوارض از جمله بیماری‌های خودایمنی هم باشد.   به گزارش خبرگزاری صدا وسیما، هپاتیت به معنی التهاب کبد است که عمدتا بوسیله عوامل ویروسی ایجاد میشود و در میان عوام مردم به یرقان و زردی مشهور است.   کبد یکی از مهمترین اعضای بدن است که نقش حیاتی در زندگی ایفا می‌کند. وظیفه اولیه کبد تصفیه هر چیزی است که خورده می‌شود. کبد در مراقبت از عفونت‌ها کمک می‌کند و میکروب‌ها و سایر مواد سمی را از خون خارج کرده و به حفظ سلامت کمک می‌کند.   همچنین کبد مسئولیت ذخیره انرژی برای به حرکت در آوردن عضلات و کنترل قند خون و تنظیم کلسترول و نیز مسئولیت کنترل چندین هورمون و آنزیم دیگر است.   مهمترین عوامل ایجادکننده هپاتیت ویروس‌ها هستند. ویروس‌ها موجودات بسیار ریزی هستند که از فرد آلوده به فرد سالم منتقل می‌شوند و برای رشد و تکثیر خود به یک موجود زنده نیاز دارند.   پنج ویروس اصلی برای ایجاد بیماری هپاتیت وجود دارند که با نام‌های D, C, B, A و E شناخته می‌شوند."
سیاسی,- برای اعلام کاندیداتوری کرده است. هر چند هنوز مهلت قانونی ثبت‌نام در وزارت کشور شروع نشده اما معمول است که نامزدهای مشهور جلوتر از آن از تصمیم خود به کاندیداتوری خبر می دهند یا حامیان، آنان را فرامی‌خوانند.   تا پیش از مجلس هشتم او بیشتر به عنوان شخصیتی فرهنگی شهرت داشت. پس از آن اما نه تنها در جایگاه فرزند و متولی حفظ و نشر آثار ایدئولوگ جمهوری اسلامی که به عنوان نمایندۀ صریح‌اللهجۀ سه دورۀ پیاپی مجلس شورای اسلامی و نایب رییس مجلس دهم، شهرت سیاسی فراوانی یافته و غیبت او در مجلس کنونی به خاطر آن است که تیغ تیز شورای نگهبان سراغ او هم رفت اگر چه این دیدگاه هم وجود دارد که کاهش فاحش نرخ مشارکت در انتخابات دوم اسفند 1398 چنان بود که بعید نبود در صورت تأیید صلاحیت نیز به خاطر بی اعتنایی اکثریت مردم به اصل انتخابات و نه از سر ناخرسندی از او انتخاب نمی شد.  مطهری که به عنوان چهره‌ای اصول‌گرا وارد مجلس هشتم شده بود خیلی زود انتقادات خود از را علنی کرد و در همان آغاز زمینۀ استیضاح وزیر کشور دولت اول او به خاطر مدرک جعلی را فراهم آورد و پس از آن نه تنها از اصول گرایی احمدی‌نژادی که از دیگر نحله‌های آن نیز فاصله گرفت و در سال 1394 در حالی در فهرست اصلاح‌طلبان قرار گرفت که هیچ گاه به عنوان چهرۀ اصلاح‌طلب شناخته نشده است و خود نیز اصرار ندارد این گونه شناخته شود. هم به خاطر مواضع فرهنگی و هم ترجیح فعالیت انفرادی سیاسی و صرفا بر اساس تشخیص اخلاقی و دینی.   اگر روزگاری علی مطهری بیشتر به عنوان فرزند یا برادر همسر شناخته می‌شد اکنون شخصیت مستقلی از او در افکار عمومی ترسیم شده چندان که اگر او و احمدی‌نژاد تأیید شوند و بخواهند مناظره کنند احمدی‌نژاد نمی‌تواند نسبت خانوادگی مطهری با لاریجانی را پیش بکشد.   حالا این نمایندۀ 12 ساله و نایب رییس پیشین مجلس برای انتخابات ریاست جمهوری 1400 اعلام آمادگی کرده است. کاندیداتوری‌یی که هم می‌تواند چالشی برای حاکمیت، شورای نگهبان و اصلاح طلبان باشد و هم فرصتی برای هر سه.   چالش برای حاکمیت نه از این حیث که رفتارهایی چون احمدی نژاد از او سر بزند و کار او به تقابل بکشد که مطلقا چنین روحیه‌ای ندارد. بلکه از این رو که اگر مجال حضور به او داده نشود با رویکرد مشارکت حداکثری سازگار نیست. ضمن این که مشخص می‌شود دایره آن‌قدر تنگ شده که وفادارترین فرد به گفتمان ایدئولوگ جمهوری اسلامی را هم برنمی‌تابد.   فرصت هم به این سبب که جدای دو جریان اصلاح طلب و اصول‌گرا به صحنه آمده و قابلیت افزایش نرخ مشارکت را دارد.   دو رویکرد به انتخابات 1400 مشهود است: رویکرد اول این که چنان فضایی از نومیدی و سنگ‌اندازی به راه افتد که به تعبیر رییس جمهور روحانی «به مردم القا شود رییس جمهور کاره‌ای نیست و در این صورت بگویند مگر بی‌کاریم که برویم پای صندوق رأی و رییس جمهوری انتخاب کنیم تا سیبل مخالفان شود» و چنان لای منگنه قرار گیرد و نتواند تصمیمات کلان بگیرد که از شرکت در انتخابات احساس بی‌ثمری دست دهد و در نتیجۀ اکتفا به حضور اقلیت وفادار، فرد مورد نظر را به ریاست جمهوری برسانند.   رویکرد دوم کاهش فاحش نرخ مشارکت در انتخابات 98 را تهدیدی برای امنیت ملی تلقی می‌کند و حضور گستردۀ مردم را مهم‌تر از نتیجه می‌داند. با رویکرد دوم، حضور علی مطهری بی‌تردید یک فرصت است.   چالش برای شورای نگهبان از این رو که اگر بخواهند مانند مجلس یازدهم رد کنند تکرار همان دلایل قابل قبول نیست. چون نه مشکل مالی داشته نه اخلاقی و تنها به سبب سه اظهار نظر صلاحیت او را پس از سه دوره نمایندگی رد کردند در حالی که  طبق قانون اساسی‌یی که شورای نگهبان، مأمور نگهبانی از آن است نمایندگان در اظهارنظر در همۀ موضوعات، آزادند.   آن سه اظهار نظر که به دل آقایان ننشست دیدگاه های متفاوت مطهری با آنان دربارۀ نوع رفتار با دکتر یزدی، 9 دی و حصر بود. همین! این هم در حالی است که قانون اساسی به صراحت تفتیش عقاید را ممنوع اعلام کرده است.   اگر هم تأیید کنند آنگاه پرسیده خواهد شد چگونه است که برای مجلس و به عنوان یکی از 290 نفر تأیید نشد ولی برای عالی ترین مقام رسمی پس از رهبری تأیید شد؟   این رویکرد البته مسبوق به سابقه است چندان که گفت یکی در میان مرا تأیید و رد می کنند! یا کافی است بدانیم وزیر اطلاعات که خود یکی از مراجع چهارگانه اعلام نظر دربارۀ صلاحیت‌هاست یک بار قبل از وزارت، رد صلاحیت شده بود.  با مزه‌تر از همه ماجرای مرحوم است که سال‌ها عضو شورای نگهبان بوده و صلاحیت دیگران را تأیید و رد می کرده و خود در سال 1376 کاندیدای ریاست جمهوری و رقیب شد و چند سال بعد رد. خیاط هم در کوزه افتاد و خودش هم رد شد!   چالش برای اصلاح طلبان هم از این جهت که تصمیم نهایی برای نوع شرکت (با نامزد اختصاصی یا ائتلافی یا دور شدن از آن به خاطر احساس بی‌معنی شدن انتخابات با ساز و کار استصوابی و دخالت نهادهای متعدد در میان مردم و نخبگان) را به نهاد اجماع ساز مرکب از 30 شخصیت حقوقی و 15 چهرۀ حقیقی سپرده اند و حضور علی مطهری با فعالیت آنان تداخل دارد. به این معنی که اگر به نامزد واحدی برسند با علی مطهری چه کنند و اگر نامزدی اختصاصی باقی نماند ولی علی مطهری بماند از او حمایت کنند یا نه؟   فرصت هم به این خاطر که اگر برجام احیا شود و بر اوضاع اقتصادی و معیشتی اثر بگذارد و مردم نگران سرنوشت برجام شوند و نامزد اختصاصی در صحنه باقی نماند شاید و تنها شاید و تازه اگر به آقای مطهری مجوز داده باشند می تواند یک گزینۀ مطلوب یا ناگزیر برای اصلاح طلبان هم باشد.   با این اوصاف است که می توان گفت ورود علی مطهری به صحنه را هم از منظر چالش‌ها می‌توان بررسید و هم از حیث فرصت هایی که تولید می‌کند.   هر چند که خود او چهره‌ای تکلیف‌گراست و فارغ از قضاوت‌ها آنچه را به صلاح می‌داند می‌گوید و عمل می‌کند اگرچه مهم‌ترین پرسش ها دربارۀ انتخابات 1400 نه نام افراد که این موارد است: مردم تا چه حد تصمیم به مشارکت دارند و احساس می‌کنند کاری معنی‌دار به حساب می‌آید، رییس جمهوری منتخب تا چه حد می‌تواند اثرگذار باشد و تا چه اندازه مجال رقابت داده می‌شود. ------------------------------------------
فرهنگی/هنری,"روز 18 دسامبر (27 آذر) به عنوان روز جهانی زبان عربی نام گذاری شده است. به گزارش عصرایران، یونسکو روز 18 دسامبر  را به عنوان روز جهانی زبان عربی اعلام کرده است. به همین مناسبت مراسم هایی در شهرهای مختلف جهان برگزار می شود. مجمع عمومی سازمان ملل متحد در 18 دسامبر سال 1973 با تصویب قطعنامه ای زبان عربی را به عنوان یکی از زبان های رسمی سازمان ملل متحد به زبان های انگلیسی، چینی، فرانسوی، روسی و اسپانیولی اضافه کرد. یونسکو هم در سال 2012 تصویب کرد 18 دسامبر هر سال هم عنوان روز جهانی زبان عربی اعلام شود.    مردم عرب، عرب زبانان و علاقه‌مندان به زبان عربی هر ساله این روز را با برگزاری مراسم های مختلف گرامی می دارند. در جهان حدود 300 میلیون نفر به این زبان صحبت می‌کنند. عربی زبان رسمی 23 کشور است.  زبان عربی به زبان «ضاد» نیز معروف است زیرا تنها زبان دنیاست که این حرف را دارد و تلفظ می شود.  زبان عربی یکی از ساختارمندترین قواعد را در میان زبان های جهان دارد. همین موضوع باعث شده زبان عربی نسبت به دیگر زبان ها از تعداد کلمات و مصدرهای زیادتری برخودار باشد و واژه‌زایی در این زبان سهل و آسان باشد. زبان عربی زبان شعر، ادبیات و فلسفه است. زبان عربی دارای لهجه‌های متفاوتی است. مردم در یمن و سومالی در شرق تا کشورهای مراکش و موریتانی در غرب جهان، به زبان عربی سخن می گویند اما هر یک به لهجه  و گویش مخصوص خود. در هر کشور و منطقه ای، زبان عربی با لهجه خاص آن بیان می شود. در ایران نیز، مردم مرکز و جنوب خوزستان، جنوب ایلام و بخش هایی در استان های فارس، بوشهر، هرمزگان و خراسان به زبان عربی صحبت می کنند و زبان عربی زبان مادری آنهاست. زبان عربی در خوزستان و جنوب ایلام به لهجه ای که به لهجه ""اهوازی"" معروف است صحبت می شود گرچه لهجه مردم عرب در مرکز و جنوب استان خوزستان نیز متفاوت و قابل تمایز و تفکیک است. البته منظور از ""لهجه اهوازی"" عربی تنها شهر اهواز نیست بلکه شامل مناطق عرب نشین استان های خوزستان و ایلام می‌شود. لهجه مردم مرکز و جنوب عراق، کویت و شرق عربستان سعودی نیز به لهجه مردم عرب خوزستان نزدیک است. لهجه مردم عرب در استان های فارس، هرمزگان و بوشهر نیز به لهجه مردم کشورهای عربی جنوب خلیج فارس نزدیک است. زبان هر یک از کشورهای عربی نیز تحت تاثیر فرهنگ و زبان های مجاور بوده است. مثلا در زبان عربی مردم سوریه و لبنان، کلمات فرانسه بسیاری دیده می شود زیرا این دو کشور برای سال هایی تحت قیمومَت فرانسه بوده اند. در مراکش هم زبان عربی تحت تاثیر زبان های فرانسه، اسپانیولی و زبان امازیغی (بربر) است. در الجزایر زبان عربی تحت تاثیر زبان های فرانسه و بربر (امازیغ) است. امازیغ زبان مردم امازیغی/ بربر در صحرای بزرگ شمال آفریقاست. همچنین تحت تاثیر حضور طولانی مدت انگلیسی ها و ارتباطات با آنها، زبان عربی و لهجه مردم جنوب عراق، کویت و مردم عرب جنوب خوزستان حاوی کلمات زیاد انگلیسی است. لهجه های عربی اهوازی، کویتی و عراقی به دلیل مجاورت با زبان های فارسی و ارتباط با انگلیسی، از این دو، کلماتی را گرفته اند. در لهجه های مختلف، شکل و تلفظ حروف نیز تغییر می کند. مثلا مردم در سوریه و لبنان، حرف جیم را به شکل ژ و حرف ذ را به صورت ز تلفظ می کنند. در مصر حرف ج در برخی حالات به شکل گ تلفظ می شود. مانند کلمه جمهوریه که به صورت گمهوریه تلفظ می شود. در لهجه عربی در جنوب عراق، کویت و لهجه اهوازی نیز در برخی حالات حرف ج به صورت ی (دجاجه = دیایه)، حرف ق به صورت گ (قل = گل) (قعده = گعده) و حرف ک به صورت چ (کذاب = چذاب) تلفظ می شود. همچنین لهجه عراقی و شمال سوریه نیز تحت تاثیر زبان ترکی قرار گرفته اند. در عربی عراقی و سوری شاهد تعداد زیادی از پسوندهای ""جی"" هستیم که از زبان ترکی گرفته شده و ""چی"" تلفظ می شود. این پسوند نشانه حرفه و شغل است که از جمله می توان به جادرجی، جایجی و باجه جی اشاره کرد.   مردم 5 کشور جنوب خلیج فارس یعنی قطر، بحرین، عربستان سعودی، امارات و عمان، با ریتم کُند سخن می گویند و کلمات را شمرده شمرده بیان می کنند. سرعت تلفظ کلمات عربی در لهجه های اهوازی، عراقی، کویتی و اردنی متعادل می شود. نه سریع صحبت می کنند و نه آهسته. مردم سوریه و شام عربی را با کشیدن حرف ها و کلمات بیان می کنند چیزی شبیه لهجه اصفهانی زبان عربی. ریتم سخن گفتن به زبان عربی با ورود با قاره آفریقا یعنی در مصر سرعت می گیرد و در الجزایر و تونس و مراکش این سرعت به اوج می رسد. زبان های عربی و فارسی نیز به مبادله کلمه پرداخته‌اند. کلمات بسیاری از عربی در فارسی استفاده می شود و کلمات فارسی در عربی مردم جنوب عراق، خوزستان و کویت. از جمله کلمات فارسی در زبان عربی می‌توان به کلمه مهرجان (مهرگان) به معنی جشنواره، بنفسج (بنفش)، تماشا، دریچه (دریشه) و روزنامه به معنی تقویم اشاره کرد. همچنین برخی کلمات عربی در فارسی با معنی متفاوتی به کار می‌رود همچون واژه «انقلاب» که در فارسی به معنی مصطلح کنونی به کار می‌رود و در عربی از «الثوره» استفاده می‌کنند."
سیاسی,"توهین به رئیس‌جمهور در راهپیمایی‌ها، رسانه‌های رسمی و غیررسمی، سخنرانی‌ها و حتی از تریبون مجلس کم کم در حال تبدیل شدن به یک امر عادی است. اتفاقی که البته مسبوق به سابقه هم هست؛ از توهین یک روحانی به روحانی در برنامه زنده تلویزیونی شبکه چهار صداوسیما تا توهین برخی نمایندگان مجلس یازدهم از تریبون خانه ملت به منتخب ملت، از بنی‌صدر خطاب کردن روحانی در روز قدس سال ۹۶، تا عمروعاص و خائن خواندن او در تریبون نماز جمعه مشهد در سال ۹۵ و حالا شعار ""مرگ بر روحانی"" در راهپیمایی ۲۲ بهمن!"
سلامت,یک فوق تخصص ریه، سیاه شدن لب‌ها و ناخن‌های دست به دنبال فعالیت در بیماران را از نشانه‌های افت اکسیژن و درگیری ریه دانست.   به گزارش خبرگزاری صداوسیما، عاطفه عابدینی، با بیان اینکه ۸۰ درصد افراد بیماری کرونا را به صورت خفیف تجربه می‌کنند و درگیری ریوی ندارند، ادامه داد: در سایر افراد جامعه به علت دارا بودن ریسک فاکتور‌هایی نظیر دیابت، فشارخون، ضعف سیستم ایمنی ممکن است شاهد درگیری ریوی، نارسایی تنفسی و حتی مرگ باشیم.   وی افزود: معمولاً درگیری ریه بنا به نوع موتاسیون ویروس متفاوت است و ممکن است روز سوم و یا هفته دوم بیماری مشخص می‌شود.   این فوق تخصص ریه خاطرنشان کرد: در نوع کلاسیک «ووهان» درگیری و التهاب ریه هفته دوم مشاهده می‌شد، اما در جهش‌های جدید این فاز التهابی زودتر شروع می‌شود و حتی روز چهارم نیز دیده می‌شود.   وی، شروع علائم تنفسی نظیر سرفه‌های خلط دار، بی اشتهایی، تب مداوم بیش از چهار روز یا تب مجدد پس از چند روز بهبودی و افت اکسیژن را از نشانه‌های درگیری ریه ذکر کرد و گفت: بر اساس مطالعات بین المللی، در ویروس انگلیسی درگیری ریوی شدیدتر است و مردم به صورت خانوادگی و خوشه‌ای مبتلا می‌شوند.   این فوق تخصص ریه به وجود مرحله‌ای در بیماری کرونا بنام سندرم فاز التهابی یا شروع آبشار سایتوکینین اشاره کرد که در آن بیمار در عرض چند ساعت وارد این فاز التهابی می‌شود و بی قراری، کاهش اشتها، افت اکسیژن، تنگی نفس، درد قفسه سینه را از نشانه‌های آن برشمرد و افزود: نکته مهم تشخیص سریع این فاز التهابی و درمان آن است.   عابدینی در خصوص اینکه ریه بیمار کرونایی چه زمانی به حالت نرمال بر می‌گردد، افزود: با توجه به مدت زمان بستری در بیمارستان و نوع وسایل استفاده شده برای افزایش اکسیژن رسانی بیمار، انتظار داریم بیمار ۳ تا ۶ ماه بعد از بهبودی بتواند به زندگی معمولی خود برگردد.   وی خاطرنشان کرد: هر چه درمان فاز التهابی در بیماران سریع‌تر و در شروع بیماری انجام شود آسیب‌های ریوی بیمار کمتر و بهبودی بیمار سریع‌تر خواهد بود.   عابدینی، سیاه شدن لب‌ها و ناخن‌های دست به دنبال فعالیت در بیماران را از نشانه‌های افت اکسیژن و درگیری ریه دانست و گفت: در صورت مشاهده این علائم به مرکز درمانی مراجعه کنید.
ورزشی,ستاره بلژیکی باشگاه چلسی رسما اعلام کرد که از این تیم جدا می‌شود و راهی مادرید خواهد شد. به گزارش به نقل از فارس، فینال لیگ اروپا از ساعت 23:30 میان تیم‌های چلسی و آرسنال در ورزشگاه المپیک باکو برگزار شد و با پیروزی 4 بر یک شاگردان ساری به پایان رسید. در این بازی ادن هازارد موفق شد با دبلی که انجام داد نقشی مهم و تاثیر گذار در این قهرمانی داشته باشد و به نوعی مرد جادویی این رقابت بود. وی در پایان این بازی از خروجش از چلسی خبر داد و گفت که تصمیمش را دوهفته گذشته به اطلاع مقامات چلسی قرار داده است. هازارد عنوان کرد که برای انتقال اوبه رئال مادرید توافق باشگاه چلسی و رئال مادرید فقط باقی مانده است.
ورزشی,زمان و مکان بازی فولاد و سپاهان تغییر کرد. به گزارش ایلنا، شورای تامین، موافقت خود با برگزاری دیدار سپاهان و فولاد خوزستان در ورزشگاه فولادآره نا را اعلام کرد. این دیدار با تغییر ورزشگاه محل برگزاری دیدار سپاهان و فولاد از ورزشگاه غدیر به ورزشگاه فولادآره نا و زمان برگزاری یک ساعت زودتر و از ساعت 15:00 برگزار خواهد شد.
ورزشی,از هفته دوازدهم لیگ برتر فوتبال بانوان، تیم‌های ذوب آهن و سپیدار قائم‌شهر در ورزشگاه شفق اصفهان به مصاف هم رفتند که این بازی با نتیجه ۹ بر ۰ به سود تیم میزبان به پایان رسید.
ورزشی,یکی از هواداران تیم فوتبال سپاهان هنگام مصاحبه برانکو در نشست خبری به سالن انجام مصاحبه حمله کرد. به گزارش خبرگزاری فارس، پرسپولیس در دیداری از مرحله نیمه نهایی جام حذفی مقابل سپاهان به برتری یک بر صفر رسید و راهی فینال شد. در پایان این بازی در نشست خبری وقتی برانکو ایوانکوویچ در حال مصاحبه بود یک هوادار سپاهان که بسیار خشمگین بود به نشست خبری حمله کرد و وارد سالن شد که مسئولان مربوطه این فرد را دستیگر کردند و از سالن خارج شد. این اتفاق لحظات کوتاهی باعث ایجاد اختلال در نشست خبری شد.
فرهنگی/هنری,مسوولان جشنواره فیلم ونیز در حالی برای هفتاد و هفتمین دوره خود به تدریج آماده می‌شوند که گزینه برگزاری آنلاین جشنواره را به سبب شیوع ویروس کرونا رد می‌کنند.
فناوری,نرم افزار حسابداری یکی از اصلی‌ترین عناصر کسب‌وکارها در سال‌های اخیر شده‌ا است و بسیاری از شرکت ها برای پیدا کردن یک خوب زمان زیادی صرف می‌کنند. نرم افزارهای حسابداری متناسب با نوع کسب‌وکار مدل‌های گوناگونی دارند اما باید در نظر داشته باشید که نرم افزارهای حسابداری، همگی از یک پایه و اساس ساخته شده‌اند. نرم افزارهای حسابداری باعث شدند نیاز کسب و کارها به نیروهای انسانی کاهش چشم‌گیری پیدا کند و در نتیجه این امر باعث کاهش هزینه‌های جاری سازمان‌ها نیز شد. البته باید در نظر داشت که نرم افزارهای حسابداری بسیار دقیق‌تر از نیروهای انسانی محاسبات را انجام می‌دهند و احتمال بروز خطا در این نرم افزارها تقریبا نزدیک به صفر است. با گسترش نرم افزارهای حسابداری و همچنین سایر نرم افزارهای مربوط به کسب و کار، بیش‌تر سازمان‌ها به‌دنبال راهی برای یکپارچه کردن این نرم افزارها بودند چراکه استفاده از چندین نرم افزار به شکل همزمان باعث اتلاف وقت و هزینه بود. به‌عنوان یکی از پیشگامان صنعت نرم افزاری ایران در دهه‌های اخیر، جز اولین شرکت‌های حسابداری بود که با دانش بومی توانست نرم افزارهای یکپارچه سازمانی را به بازار عرضه کند. این نرم افزارها نه‌تنها باعث سرعت ورود اطلاعات در بخش‌های مختلف یک سازمان می‌شدند بلکه کمک زیادی هم به کاهش چشم‌گیر نیروهای انسانی داشتند.   همانطور که در قسمت قبل گفته شد نرم افزارهای یکپارچه مزیت‌های زیادی برای کسب و کارها داشته است. برای مثال در سال‌های قبل زمانی که یک شرکت دارای بخش‌های خدمات، فروشگاه و حسابداری بود، برای هرکدام از این بخش‌ها باید یک نرم افزار جداگانه تهیه می‌کرد که قطعا در کنار هزینه زیاد نیاز به نیروهای انسانی بیش‌تری نیز داشت اما نرم افزارهای یکپارچه به کمک یکسان‌سازی و اتصال نرم افزارها بایک‌دیگر توانستند این مشکل را برطرف کنند. در حقیقت شما با داشتن نرم افزارهای یکپارچه می‌توانید در کمترین زمان و با کمترین هزینه ممکن بخش‌های مختلف سازمان‌تان را به هم متصل کنید بدون آن که هزینه بیش‌تری بپردازید. نرم افزار مالی فراپیام به‌عنوان یکی از شناخته‌ترین و بهترین نرم افزار حسابداری مناسب انواع شرکت های ایرانی، ویژگی‌های متمایزکننده‌ای نسبت به دیگر نرم افزارهای مالی دارد که در این قسمت می‌خواهیم به آن‌ها بپردازیم. به‌عبارت دیگر برخی ویژگی‌های نرم افزارهای فراپیام در کمتر نرم افزارهای حسابداری وجود دارند. قطعا برای مدیر هر سازمانی اطلاع از گزارشات دقیق و ریز برخی قسمت‌ها یکی از اولویت‌های اصلی برای خرید و انتخاب یک نرم افزار حسابداری است. برای اینکه بتوانید گزارشات ریز مدیریتی را از نرم افزار حسابداری دریافت کنید کافی است نرم افزار مالی فراپیام را باز کنید و با کلیک روی قسمت گزارش گیری هر زیرسیستم، گزارشات ریز را دریافت کنید. نکته مهم در خصوص این قسمت آن است که شما می‌توانید فیلترهای متنوعی در این قسمت اعمال کنید تا اطلاعات خروجی، دقیقا همان چیزی باشد که شما انتظار دارید. در برخی زیرسیستم‌ها امکان گزارش‌گیری به‌صورت فایل اکسل نیز در دسترس است. امکان پشتیبان‌گیری شاید در هر نرم افزار حسابداری وجود دارد اما متاسفانه این امکان در بسیاری از نرم افزارها به شکل خودکار صورت نمی‌گیرد و شما در پایان هر روز یا دوره باید به صورت دستی پشتیبان‌گیری را انجام دهید که قطعا این موضوع مشکلات زیادی برای شما به‌همراه دارد.  از طرفی بهتر است در نظر داشته باشید که پشتیبان‌گیری یکی از موضوعات حیاتی هر نرم افزار حسابداری است و با توجه به اینکه به دلایل مختلفی ممکن است اطلاعات شما از بین برود بهتر است عمل پشتیبان‌گیری به‌صورت ساعتی و در بازه‌های زمانی مشخصی صورت گیرد. لازم به ذکر است که نرم افزارهای پیشرفته به قابلیتی مجهز هستند که شما به کمک آن می‌توانید بازه‌های زمانی پشتیبان‌گیری را به شکل دقیقی مشخص کنید. برای مثال می‌توانید مشخص کنید که عمل پشتیبان‌گیری هر چند ساعت یک‌بار و روی کدام سرور صورت گیرد. توجه به همین نکات ریز می‌تواند خیال شما را بابت انتخاب یک نرم افزار مالی جمع کند. زمانی که شما متناسب با حوزه‌ کاری‌تان اقدام به خرید می‌کنید باید بررسی کنید که اگر در یک زمان خاص نیاز به اضافه کردن یک قابلیت خاص داشتید چه کاری باید انجام دهید. برخی نرم افزارهای حسابداری به شکل متن باز یا اوپن سورس طراحی شده‌اند و متناسب با نیاز هر مشتری امکان افزودن برخی موارد به نرم افزار وجود دارد اما برخی نرم افزارها از چنین قابلیتی برخوردار نیستند و شما نمی‌توانید هیچ قسمت جدیدی را به نرم افزار خود اضافه کنید. گروه نرم ‌افزاری فراپیام از سال ۱۳۷۴ فعالیت حرفه‌ای خود را در زمینه طراحی، تولید و استقرار سیستم‌های مالی ـ اداری آغاز نمود و تا به امروز بیشتر ‌‌از ۲۵۰۰ مشتری استان‌های مختلف کشور داشته است. مجموعه فراپیام با بیش از ۱۱۰ پرسنل مجرب و متخصص در حوزه نرم ‌افزارهای مالی، به‌عنوان یکی از فعالان حوزه نرم‌ افزار مالی در ایران شناخته می‌شود و شما برای تهیه نرم افزارهای حسابداری می‌توانید از خدمات این مجموعه استفاده کنید.  سیستم‌های نرم افزاری فراپیام از بالاترین استانداردهای جهانی برخوردارند و شما با تهیه هرکدام از نرم افزارهای این شرکت می‌توانید مطمئن باشید که بهترین خدمات را دریافت می‌کنید. در نظر داشته باشید که استفاده از یک نرم افزار حسابداری مناسب می‌تواند کمک زیادی به رشد و توسعه شرکت نو پای شما داشته باشد. وب سایت فراپیام، همیشه در دسترس شما است تا بتوانید بهترین خدمات و اخبار روز حسابداری شرکت‌ها را بررسی و مطالعه کنید.
سیاسی,سخنگوی شورای نگهبان از پایان بررسی ایرادات لایحه بودجه ۱۴۰۰ در این شورا خبر داد. عباسعلی کدخدایی در گفتگو با خبرگزاری صدا و سیما افزود: امروز در دو نوبت جلسه فوق العاده شورای نگهبان برای بررسی ایرادات لایحه بودجه ۱۴۰۰ تشکیل شد و هم اکنون بررسی ایرادات به پایان رسید. وی اضافه کرد: ۱۰ تا ۱۱ مورد از ایرادات همچنان باقی است و امشب به مجلس ارسال می‌شود. فردا مجلس پس از بررسی و اصلاحات مجدد به شورای نگهبان ارسال می‌کند.
فناوری,فیلترینگ بازی پرطرفدار فلش آو کلنز مدتی است دوباره مطرح شده و اعتراض کاربران را به دنبال داشته به گونه‌ای که وزیر ارتباطات از مطرح کردن این موضوع با رئیس جمهور خبر داده است. به گزارش ایسنا، دسترسی به بازی کلش آو کلنز در ایران مدتی است با دشواری‌های متعدد همراه شده است.این موضوع طی روزهای گذشته از سوی کاربران این بازی و فعالان فضای مجازی اعتراضاتی به دنبال داشته و موجب شده طی روزهای اخیر دو پست وزیر ارتباطات در شبکه‌های اجتماعی، به کلش آو کلنز اختصاص یابد. برهمین اساس پس از انجام گرفتن این اعتراضات و قرار دادن کامنت‌های نامناسب بر روی صفحه منسوب به محمود واعظی در شبکه اجتماعی اینستاگرام، وزیر ارتباطات نسبت به این موضوع واکنش نشان داده و با بیان این‌که طی روزهای گذشته اعتراضاتی به اختلال بازی کلش مطرح شده عنوان کرد: این مطالب را به اطلاع کمیته تعیین مصادیق مجرمانه خواهم رساند و مطالب مطرح شده را پیگیری خواهم کرد. گرچه در برخی مواقع به دلیل استفاده از ادبیات نامناسب مجبور به حذف آنها شدم. کمتر از دو روز واعظی بار دیگر درباره بازی کلش بر روی شبکه‌های اجتماعی خود اظهارنظر کرده و این بار از پیگیری موضوع از سوی رییس جمهور خبر داد بدین ترتیب وزیر ارتباطات در پست خود بر روی شبکه اینستاگرام اعلام کرد: اگرچه موضوع بازی کلش در کمیته تعیین مصادیق محتوای مجرمانه تصمیم‌گیری شده بود ولی با توجه به قولی که داده بودم امروز موضوع و مطالب مطرح شده را با رییس محترم جمهور مطرح کردم و امیدوارم به زودی مشکل حل شود. البته طی ماه‌های اخیر در حالی دسترسی به این بازی دچار مشکل شده بود که از سوی مسئولان کمیته فیلترینگ خبری در خصوص فیلتر شدن کلش آو کلنز منتشر نشده بود بر همین اساس مدیرعامل بنیاد بازی‌های رایانه‌ای اینگونه عنوان کرده بود که این مساله به دلیل اختلال در اینترنت سراسری کشور بوده و ربطی به فیلتر شدن کلش ندارد. حسن کریمی قدوسی در عین حال از بازی‌سازان خواسته بود که فریب شایعات و تهمت‌ها را نخورند و  منتظر حل  این مشکل در آینده نزدیک باشند. اما در کنار این اظهارات طی روزهای گذشته مسئولان کمیته فیلترینگ نیز درباره کلش توضیحاتی ارائه کرده و به نوعی به انتقاد تلویحی از  رفع فیلتر بازی کلش آو کلنز توسط وزارت ارتباطات و شرکت زیر ساخت پرداخته‌اند. بنا بر اعلام رسانه‌ها، دبیر این کارگروه با تاکید بر اینکه اکثریت قریب به اتفاق اعضای کارگروه تعیین مصادیق با اعمال محدودیت برای دسترسی به بازی «کلش آو کلنز» موافقت کرده‌اند، گفت: باید از وزارت ارتباطات و شرکت ارتباطات زیرساخت که مسئولیت اجرای دستورات کار گروه را برعهده دارند پرسیده شود که چرامحدودیت رفع شده است؟! عبدالصمد خرم آبادی درباره اینکه چرا کارگروه دستور فیلتر این بازی را صادر کرده است و براساس چه ماده قانونی این اقدام انجام شده است،نیز گفت: این کارگروه در اجرای بند( ب) ماده 15 قانون جرایم رایانه ای که همان (ماده 743 قانون مجازات اسلامی)، بخش تعزیرات است ، دستور اعمال محدودیت در دسترسی به بازی کلش آف کلنز را صادر کرده است. معاون قضایی دادستان کل کشور در امور فضای مجازی اعلام کرد به موجب ماده قانونی مزبور ترویج و آموزش اعمال خشونت آمیز از طریق سامانه ها و شبکه های رایانه ای جرم است.
حوادث,بر اثر تصادف شدید پراید و پژو در جاده کرمان به چوپار ۲ نفر جان باخته و ۵ نفر دیگر نیز مصدوم شدند.
حوادث,معاون سیاسی اجتماعی فرمانداری ویژه دزفول جزئیات حادثه انفجار گلوله بازمانده از جنگ در یک انبار ضایعاتی را تشریح کرد. امیر عیسی‌زاده در گفت‌وگو با خبرنگار ایسنا - اظهار کرد: حوالی بعد از ظهر چهارشنبه ( 19 مهرماه) یک گلوله جنگی بازمانده از دوران جنگ در یک انبار ضایعاتی در شهر دزفول که در کوی پیام نور و بعد از ترمینال اهواز قرار دارد، به علت نامعلومی منفجر شد. وی ادامه داد: این حادثه خوشبختانه هیچ‌گونه خسارات و تلفات جانی در پی نداشت و تنها به علت پرتاب ضایعات آهنی یک دستگاه پراید که در مجاورت محل حادثه پارک شده بود دچار خساراتی شد. معاون سیاسی اجتماعی فرمانداری ویژه دزفول عنوان کرد: نوع گلوله منفجر شده در این حادثه در دست بررسی قرار دارد. علت این انفجار ممکن است پرتاب این گلوله درون آتش یا مواردی از این دست توسط افراد بی اطلاع باشد. عیسی‌زاده با اشاره به وقوع حوادث انفجاری مشابه این حادثه در سال‌های گذشته افزود: قبلا هم حوادثی از انفجار مهمات جنگی را در انبارهای ضایعاتی دزفول داشته‌ایم.
سلامت,انستیتو پاستور یکی از قدیمی‌ترین موسسه‌های تولید واکسن در ایران است، تجارب مشترک بین انستیتو پاستور ایران و کوبا از گذشته وجود داشته که از جمله آن واکسن «هپاتیت ب» است. تزریق واکسن کرونای«کنژوگه » در کوبا بروی ۴۴ هزار نفر با کم‌ترین عارضه انجام شده است، فاز سوم مطالعات بالینی این واکسن در یزد روی سه هزار داوطلب در حال تزریق است که البته از آن جا که کار دقیق علمی و مقایسه نمونه‌ای در مورد این واکسن انجام می‌گیرد به ۲۰ درصد از داوطلبان دارونما تزریق می‌شود. این داوطلبان در بازه سنی ۱۸ تا ۸۰ سال هستند و به مدت دو ماه تحت نظر پزشک قرار خواهند داشت و علائم آنها رصد می‌شود. یزد جزء هشت شهر کشور است. عکس: بهارک روشن بخش
حوادث,فرمانده پلیس راه جنوب سیستان و بلوچستان گفت: برخورد یک دستگاه سواری پژو405 با یک نفر شتر در مسیر ایرانشهر- بم یک کشته برجای گذاشت. سرهنگ یدالله ستوده شنبه شب در گفت و گو با ایرنا اظهار داشت: این حادثه در ساعت 17 و 30 دقیقه در حدود 130 کیلومتری مسیر ایرانشهر به بم رخ داد. وی ادامه داد: ماموران پلیس راه علت این حادثه را توجه نکردن راننده پژو 405 به جلو تشخیص دادند. وی تصریح کرد: بر اساس بررسی های انجام شده سرعت و سبقت غیر مجاز، تجاوز و انحراف به چپ و توجه نداشتن به جلو بیشترین دلایل وقوع سوانح رانندگی در سیستان و بلوچستان است. فرمانده پلیس راه جنوب سیستان و بلوچستان گفت: شهروندان می توانند هرگونه پیشنهاد، انتقاد و تقدیر از عملکرد پلیس را با شماره 197 و هرگونه خبر یا اتفاق را به شماره 110 پلیس اطلاع دهند تا در اسرع وقت مورد رسیدگی قرار گیرد.
سلامت,"جدا از سنت و فرهنگ و غذا، هند یکی از شناخته ­شده ­ترین کشورها در زمینه چایی است. هند یکی از کشورهایی است که جمعیت میان­سالان در آن در حال افزایش است همین­طور بیماری در این افراد. با هرسال که از عمر انسان می­ گذرد سالانه بدن هر فرد ضعیف‌تر می‌شود. در میان‌سالی شانس ابتلا به خطرات سلامتی در آن‌ها افزایش می ­یابد. چای ماسالا و ادویه‌های خاص آن و ترکیباتش به افراد در سن‌های بالا کمک می‌کند تا سالم و سلامت باقی بمانند. چای ماسالا از ، ، ، ، و دیگر مواد تشکیل‌شده است. چای ماسالا در سراسر دنیا به دلیل خواص سلامتی بخشی و عطر و طعم مطبوع مورد استفاده قرار می‌گیرد. در هند می‌توان انواع مختلفی از چای ماسالا را پیدا کرد از چای کشمیری تا سلیمانی. فواید طبی چای ماسالا قابل‌شمارش نیست. بیشتر سالمندان ما انواع مختلفی چای با ادویه‌ها و ترکیبات متفاوت درست می‌کنند و بیشتر هم به دلیل سنشان است. همه ما می‌دانیم که میان‌سالی حساس‌ترین دوره زندگی هر فردی است و محافظت از آن‌ها در برابر بیماری­ها و عفونت­ها کار دشواری است. اگرچه که چای ماسالا می‌تواند میان‌سالان را از بیماری‌ها سالم نگه دارد به‌خاطر خاصیت طبی و آنتی‌اکسیدان آن. اگر می‌پرسید چرا چای ماسالا، به نکات زیر توجه کنید و آنها را دنبال کنید تا به اهمیت چای ماسالا پی ببرید. به‌خاطر داشتن برای سالمندان بسیار مفید است. چای ماسالا از بیماری‌های قلبی با کاهش کلسترول خون و کنترل فشارخون جلوگیری می‌کند. این به قلب کمک می‌کند تا سالم و سلامت بماند. در میان سالمندان رایج‌ترین است. مصرف مرتب چای ماسالا یا چای سیاه به کاهش استرس آنها کمک می‌کند و کمک می‌کند تا زندگی بدون اضطراب داشته باشند. افراد سالمندی که روزانه یک فنجان چای ماسالا مصرف می‌کنند آرام‌تر و بدون اضطراب‌تر از بقیه هستند. برای تراکم استخوانی بالا افراد سالمند باید چای ماسالا را با شیر مصرف کنند. افزودن شیر و ادویه‌ها تأثیر آن را دوبرابر می‌کند. شیر سرشار از پروتئین است که به استحکام استخوان کمک می‌کند. چای ماسالا برای دردهای مفصلی هم خیلی مفید است. وزن یکی دیگر از مشکلاتی است که سالمندان دارند اضافه‌وزن و یا کمبود وزن هر دو برای سالمندان مضر هستند. ماندن در یک مزن سالم برای همه سالمندان ضروری است. هنگام اضافه‌وزن سالمندان باید چای سبز استفاده کنند که به کاهش سوخت‌وساز و سوختن چربی‌ها به‌سرعت کمک می‌کند. در مقابل کسانی که کمبود وزن دارند باید روزانه چای ماسالا با شیر مصرف کنند و از فواید آن لذت ببرند. فواید پذیرفته‌شده چای ماسالا برای سالمندان به شرح زیر می باشد: 
 
 چای ماسالا خاصیت آنتی‌اکسیدانی بالایی دارد. چون از ادویه‌های مختلفی تشکیل شده است از بسیاری از بیماری‌ها سالمندان جلوگیری می‌کند مانند سرماخوردگی، سرفه، سرطان، کلسترول و به تنظیم فشارخون و قلب کمک می‌کند. 
 
 چون چای ماسالا از دارچین و ریحان تشکیل شده است یک‌ماده‌ طبیعی برای بالابردن ایمنی بدن شناخته می‌شود. به سالمندان کمک می‌کند برای جلوگیری از بیماری‌ها و فواید طبی بسیاری دارد. در سنین بالا دارچین و ریحان از حمله قلبی و لخته شدن خون جلوگیری می‌کند. این جا بررسی کنید تا یاد بگیرید بیشتر درباره نوشیدنی­های مخصوص سالمندان که ایمنی را افزایش می‌دهند. هضم نامناسب در میان سالمندان بسیار رایج است و ناراحتی معده یکی دیگر از مشکلات آنها است که چای ماسالا با دارچین راه حلی برای آنها بشمار میاید. به‌خاطر داشتن ترکیبات متفاوت چای ماسالا کمک می‌کند به مشکلات هضم و شکمی و عروقی. چای ماسالا خیلی طراوت‌بخش است و کمک می‌کند تا استرس از سالمندان دور شود. بر اساس مطالعات متفاوت چای ماسالا به دلیل داشتن خاصیت آنتی‌اکسیدانی به شدت از سرطان جلوگیری می‌کند. ترکیباتی مانند ریحان میخک و دارچین به بدن شما این انرژی را می‌دهد تا با سلول‌های سرطانی مبارزه کنید. چک کنید تا بیشتر بدانید درباره مراقبت از خود در برابر سرطان در دوران کووید 19. چای ماسالا بهترین تجویز است برای بیماران قلبی. دارچین یکی از ادویه‌های ضروری برای کاهش کلسترول بد خون می­شود تا بدن فرد سالمند از فشارخون حفظ شود. به‌علاوه به‌سلامت کلی قلب کمک می‌کند. درد مفصلی یکی از رایج‌ترین مشکلات سالمندان است. افراد که 45 سالگی را رد می‌کنند تراکم استخوانی آنها کم می‌شود و دچار مشکلات استخوانی ضعیف می‌شوند. تنها ترکیب میخک و زنجبیل به درمان درد سالمندان کمک می­کند. چای ماسالا با خاصیت ضدالتهابی به کاهش استرس و افزایش فشارخون کمک می‌کند. مشکلات خواب یکی دیگر از مشکلاتی است که در میان مردم رواج پیدا کرده است. اما نگران نباشید شما می‌توانید ان را با خوردن چای ماسالا کنترل کنید. مصرف چای بابونه قبل از خواب خیلی می‌تواند به مشکلات خواب کمک کند. این از شکوفه گیاهی تشکیل شده است که از خانواده گیاهان روزانه است. علاوه بر مشکلات خواب برای مشکلات هضم هم مناسب است. دیابت در میان سالمندان رایج است و می‌توان گفت مخرب زندگی است اگر به‌موقع درمان نشود. دیابت شدید و عروقی است و باعث بسیاری از بیماری‌ها مانند مشکلات قلبی و شکمی و فشارخون و موارد بیشتر می‌شود. مصرف چای ماسالا بدون شیر ریسک ابتلا به دیابت را خیلی کاهش می‌دهد، افزایش متابولیسم و کنترل میزان قند خون و جلوگیری از دیابت و دیگر موارد از اعجاز چای ماسالا است. چک کنید تا بیشتر بدانید درمورد دیابت سالمندان در دوران کووید 19. در بیماری‌هایی مانند آلزایمر چای رزماری معجزه می‌کند. شامل آنتی‌اکسیدانی به نام کارسونیک اسید است که به سالمندان کمک می‌کند تا مغزشان از سموم آسیب نبیند. همچنین به بزرگسالانی که از بیماری زوال عقل ارثی رنج می‌برند کمک می‌کند. چای رزماری از درختچه‌های همیشه سبز درست می‌شود. بزرگسالانی که از اسم و بیماری‌های تنفسی رنج می‌برند باید روزانه نوشیدنی اوکالیپتوس استفاده کنند. آنها همچنین از بیماری‌هایی مانند سرماخوردگی سرفه و تب به صورت مداوم جلوگیری می‌کند. بزرگسالانی که از دیابت رنج می‌برند باید چای اکالیپتوس را به رژیم روزانه خود اضافه کنند. ریحان سرشار از ویتامین و مواد معدنی است. ویتامین ای سی کی و مواد معدنی مانند منیزیم فسفر کلسیم آهن پتاسیم پروتئین و فیبر. همچنین کمک می‌کند به سرماخوردگی اسم و گلودرد و مشکلات تنفسی و همچنین مشکلات گوارشی. آنتی‌سپتیک بودن آن به کنترل قند خون کمک می‌کند. دارچین غنی از ویتامین ای و ای و منیزیم پتاسیم فسفر کلسترول فیبر پروتئین کربوهیدرات و کالری است. خاصیت ضدالتهاب دارد سرشار از آنتی‌اکسیدان است و کمک می‌کند به کنترل قند خون مفید برای درمان بیماری‌های عصبی ژنتیکی و خاصیت ضد باکتری و ضد قارچ دارد. میخک سرشار از انرژی پروتئین فیبر و کربوهیدرات است. غنی از ویتامین‌های فولاتس، نیاسین، پانتونتیک اسد، ریبوفلاوین، تیامین و ویتامین‌های ای سی ای و کی است. میخک به بهبود کبد کمک می‌کند کشنده باکتری‌هاست خاصیت آنتی‌اکسیدانی بالایی دارد و به استحکام استخوان‌ها در سالمندان کمک می‌کند. دانه­ای مغذی است سرشار از کالری فیبر ویتامین سی، کلسیم، آهن، منیزیم، پتاسیم و منگنز است. مدت‌زمان زیادی است که هل به‌خاطر خاصیت پزشکی و آشپزی مشهور است. سرشار از ویتامین کربوهیدرات انرژی و مواد معدنی مانند مس، آهن، روی،فسفر، منیزیم و کلسیم است. این یکی از مواد گیاهی و قدیمی است که برای بیماری حالت تهوع سرماخوردگی تب کلسترول فشار پایین خون و لخته خون و موارد دیگر مفید است. از درمان درد تا جلوگیری از سرطان به سالمندان برای درمان انواع بیماری‌ها کمک می‌کند. چای زنجبیل بیشتر برای خاصیت آنتی‌اکسیدانی آن شناخته می‌شود که به سالمندان کمک می‌کند تا استرسشان کم شود دردشان کاهش پیدا کند و موارد دیگر. 
 
 
 
 
  اگر زنجبیل خام ندارید از پودر ان استفاده کنید. در ماهیتابه داغ آب اضافه کنید بعد به آن زنجبیل بیفزایید و پنج دقیقه بگذارید بجوشد بعد به آنها شکر شیر اضافه کنید و ده دقیقه دیگر بگذارید بجوشد و آن را داغ استفاده کنید. رایج ترنی محبوب‌ترین نوع چای ماسالا در هند ریحان است. به ریحان ملکه گیاهان می‌گویند. ریحان خاصیت آنتی‌اکسیدان دارد و از سرماخوردگی جلوگیری می‌کند و خاصیت ضد دیابت دارد. خواص سلامتی بخش ریحان در زیر گفته می‌شود. کمک می‌کند به بهبود دستگاه گوارش سرماخوردگی سرفه مشکلات تنفسی چون خاصیت تقویت سیستم ایمنی بدن را دارد و غنی از کلسیم است بدون کافئین بدون چربی‌های غیراشباع و غنی از آهن است. 
 
 
 
 
 آب را بجوشانید و به آن برگ ریحان بیفزایید بعد به آن شیر و شکر بیفزایید و بگذارید ده تا پانزده دقیقه بجوشد و داغ سرو کنید."
فناوری,افزایش پی در پی قیمت ها یا همان تورم در کشور ما مفهومی آشنا، همیشگی و در عین حال چالش برانگیز بوده است. هر چند بسیاری از ما با انتظار افزایش قیمت خو گرفته ایم اما از جنبه ای دیگر تکرار آن از تحمل پذیری ما کاسته است و به صورت دردی مزمن با آن مدارا می کنیم. حال اگر در این میان بحث افزایش قیمت دیگری پیش بیاید و آن افزایش هرچند منطقی و هرچند به نفع خودمان باشد، اینکه چگونه با آن برخورد می کنیم شاید چندان پیش بینی پذیر نباشد. بنابراین این روزها که صحبت از افزایش تعرفه های موبایل است هم اپراتورها، هم سیاست گذاران حوزه تعرفه و هم نمایندگان مجلس نگران واکنش عمومی نسبت به این قضیه هستند ولی از طرفی هم چاره ای جز افزایش قیمت ها نمی بینند. در این شرایط متاسفانه به نظر نمی رسد که راه حل سومی وجود داشته باشد. موضوع این گزارش افزایش تعرفه های موبایل از دیدگاه محمد علی فرقانی، رئیس اسبق سازمان تنظیم مقررات و ارتباطات رادیویی است که در ادامه می خوانید. رئیس اسبق سازمان سازمان تنظیم مقررات و ارتباطات رادیویی درباره تبعات ثبات قیمت ها برای اپراتورها می گوید: با ادامه روند موجود و ثابت ماندن قیمت ها در آینده نزدیک شاهد زیان دهی اپراتورهای تلفن همراه به ویژه دو اپراتور همراه اول و ایرانسل خواهیم بود. وی می افزاید: با توجه به شرایط تورمی در کشور تا به اینجا نیز اپراتورها خوب عمل کرده اند و از این به بعد افزایش قیمت ها لاجرم است و باید اتفاق بیفتد. به گفته فرقانی تداوم ارایه خدمات از سوی اپراتورها مستلزم افزایش قیمت هاست و اگر چنین نشود به مرور شاهد افت کیفیت در صنعت ارتباطی کشور خواهیم بود. فرقانی در مورد موضوع تعرفه گذاری می گوید: بحث تعرفه ها و قیمت گذاری اصولا جزو مباحث پیچیده به شمار می آید. چون عوامل مهمی درگیر آن هستند. از یک سو می باید حقوق مصرف کننده درنظر گرفته شود و از سوی دیگر بحث تامین مالی برای اپراتورها مطرح است. بنابراین انتخاب تعرفه مناسب به منزله حرکت روی یک طناب باریک است. وی می افزاید: یکی از شرایطی که در بحث تعرفه ها در سال های گذشته لحاظ نشده، همسویی قیمت های تعیین شده با تورم سالانه است. در حال حاضر تعرفه های تعیین شده مربوط به ۶ سال گذشته است و همگی شاهد آن بوده ایم که در این سال ها تا چه اندازه قیمت ها رشد داشته است. وی همچنین می افزاید: این اتفاق پیش از سال ۹۵ نیز مجددا تکرار شده و تعرفه های تنظیم شده از سوی رگولاتوری به مدت حدود ۱۰ سال برقرار بوده اند. بنابراین حتی اگر قرار است صورت کلی تعرفه ها ۱۰ سال یکبار هم تغییرات کلی داشته باشند، با توجه به شرایط تورمی همیشگی الزام تغییرات سالانه باید در آن درنظر گرفته شود. رئیس اسبق سازمان رگولاتوری وضعیت تعیین تعرفه ها را در مقایسه با سایر صنایع متفاوت عنوان می کند و می گوید: دولت در بحث تعرفه گذاری در بخش ICT کنترل کامل دارد و این در حالی است که بر سایر صنایع چنین نظارت و کنترلی حاکم نیست. وی می افزاید: در نتیجه این کنترل شدید و با توجه به اینکه سیاست همه دولت ها کنترل و کاهش تورم است هر کجا امکان آن را داشته باشد جلوی افزایش قیمت ها را خواهد گرفت. فرقانی در مورد نقش اپراتورها در تامین بودجه دولت می گوید: با توجه به اینکه بخشی از درآمد اپراتورها به خزانه دولت ریخته می شود، بنابراین به نظر نمی رسد که دولت بخواهد بخشی از این درآمد را به عنوان سوبسیدی برای کمک به افزایش تعرفه ها درنظر بگیرد. وی می افزاید: دولت با احتساب درآمد حاصل از اپراتورها بودجه هایش را پیش بینی می کند و با توجه به اینکه تامین بودجه دولت همواره با چالش هایی همراه بوده است، امکان صرفنظر از این درآمد دور از انتظار خواهد بود./90 آی سی تی
ورزشی,مسئولان باشگاه اینتر، آنتونیو کونته را به عنوان سرمربی جدید این تیم انتخاب کردند. به گزارش ایسنا و به نقل از فوتبال ایتالیا، بعد از برکناری لوچانو اسپالتی از هدایت تیم فوتبال اینتر، آنتونیو کونته سرمربی سابق یوونتوس به عنوان سرمربی جدید تیم اینتر انتخاب شد. اینتر در آخرین دیدار اسپالتی موفق شد با نتیجه ۲ بر یک امپولی را شکست دهد تا با قرار گرفتن در رده چهارم جدول رده بندی، جواز حضور در لیگ قهرمانان اروپا را به دست بیاورد و این تایم برای حضور در مرحله گروهی لیگ قهرمانان، باید ابتدا در مرحله پلی اف به میدان برود. کونته که سابقه ۳ قهرمانی پیاپی با یوونتوس در لیگ ایتالیا را در کارنامه خود دارد، در زمان حضور در چلسی موفق شد این تیم را به قهرمانی در لیگ برتر و جام حذفی برساند با این حال بعد از اخراج از تیم چلسی، این مربی یک فصل بدون فعالیت مربیگری بود. گفته شده است سرمربی سابق یوونتوس و چلسی قصد دارد روملو لوکاکو از منچستریونایتد را خریداری کند و این بازیکن را اولویت خرید نخست خود در تیم ایتالیایی قرار داده است.
ورزشی,در شرایطی که هر دو تیم استقلال و شهرخودرو این هفته دیدارهای حساسی در آسیا پیش رو دارند، گلرهای دو تیم جنگ علنی خود را دنبال می‌کنند. به گزارش ایلنا، بعد از کنایه تند مهدی رحمتی که با پاسخ سیدحسین حسینی همراه شد، اینبار مهدی رحمتی با انتشار یک چت خصوصی از مکالمه با گلر شماره یک و موفق استقلال، کنایه دیگری را متوجه او کرد و از سیدحسین حسینی خواست گذشته‌اش را فراموش نکند. در حالیکه هر دو تیم استقلال و شهرخودرو دیدارهای حساسی این هفته در لیگ آسیا پیش رو دارند، به نظر می‌رسد گلرهای دو تیم وارد بازی عجیبی شده‌اند که می‌تواند روی عملکرد آنها در این بازی بین المللی تاثیرگذار باشد؛ خصوصا برای مهدی رحمتی که در اولین دیدار تیمش با شهرخودرو با شکست دو گله به کار پایان داد. سیدحسین حسینی، گلر جوان استقلال که با درخشش خود توانست مهدی رحمتی را به درب خروجی باشگاه بفرستد و کاپیتان سابق در ادامه فصل راهی تیم شهرخودرو شده، امیدوار است با درخشش دوباره خود در ترکیب آبی‌ها در لیگ قهرمانان بتواند در ادامه مسیر نیز آنها را به صعود امیدوار کند.
حوادث,فرمانده انتظامی شهرستان بجنورد گفت: درگیری پدر و پسر بجنوردی به اسیدپاشی و مصدوم شدن آنان انجامید. سرهنگ علی پاکدل در گفت و گو با ایرنا اظهار کرد: سه شنبه شب پدر و پسر سر موضوعی با هم دچار اختلاف و درگیر شدند و ابتدا پدر بر روی پسر اسید پاشید، پس از آن پسر که موفق شده بود به طرف اسید دست پیدا کند، متقابلا اقدام به اسید پاشی بر روی پدر کرد. وی افزود: پدر و پسر در این حادثه مصدوم و بیمارستان امام علی(ع) بجنورد منتقل شدند. وی گفت: در این حادثه پدر از ناحیه صورت و گردن و پسر نیز ناحیه گردن کتف و دستان دچار سوختگی شده است. سرهنگ پاکدل گفت: نیروی انتظامی بلافاصله در سر صحنه حضور یافت و اورژانس نیز در این حادثه به موقع حضور پیدا کرد.فرمانده انتظامی شهرستان بجنورد خاطرنشان کرد: اقدامات درمانی در حال انجام است.
فرهنگی/هنری,مستند «انتهای خیابان پاستور» در شهرهای تورنتو و مونترال کانادا به نمایش درمی‌آید. به گزارش ایسنا، این مستند که توسط جعفر محمدی و محسن خان جهانی ساخته شده است، نگاهی دارد به انتخابات دوره یازدهم ریاست جمهوری و حاشیه‌ها آن و با نامزدهای ریاست جمهوری آن دوره حسن روحانی، علی اکبر ولایتی، محسن رضایی، سعید جلیلی، محمدباقر قالیباف، محمد غرضی، غلامعلی حداد عادل و محمدرضا عارف همراه می‌شود و سعی در ثبت تصاویر متفاوتی از آن‎ها دارد. این فیلم در دانشگاه تورنتو ساختمان «اویزی» روز ۱۷ جون (27 خرداد ماه) ساعت ۱۸  اکران می‌شود و به زودی نیز در شهر مونترال کانادا به نمایش در می‌آید. خان‌جهانی درباره ساخت «انتهای خیابان پاستور» نوشته‌ است:«مستند انتهای خیابان پاستور را در سال ۹۲ و در آستانه انتخابات ریاست جمهوری ساختم تا یکی از مهم‌ترین انتخابات ریاست جمهوری را در تاریخ سیاسی ایران، ثبت تاریخی کنم البته بدون جانبداری چون قرار نبود مستند تبلیغاتی بسازم . من یک مستندساز هستم و خودم را یک سیاست‌مدار نمی‌دانم، بنابراین این فیلمم هم مانند مستند قبلی «صندلی ۲۵۷» به نظرم سیاسی نیست و یک مستند اجتماعی است. این اتفاق؛ انتخابات، بخشی از جامعه ماست که در آن مقطع زمانی اتفاق افتاده‌است و من سعی کردم علاوه بر ثبت تاریخی، بدون قضاوت با چهار نامزد ریاست جمهوری همراه شوم و قضاوت و نتیجه آن را به مخاطب واگذار کنم. حالا در آستانه دوازدهمین دوره انتخابات ریاست جمهوری،علاقه‌مندان سینمای مستند را دعوت می‌کنم تا به تماشای مستندی بنشینند که چهار سال قبل در تب و تاب انتخاباتی مهم ساخته شد.» مستند «انتهای خیابان پاستور» این روزها در گروه هنر و تجربه به نمایش درآمده است. نمایش مستند «انتهای خیابان پاستور» در شهرهای کانادا توسط رسانه‌ «هدهد» کانادا انجام می‌شود که رسانه‌ای مستقل و غیرانتفاعی در کانادا و عضو رسمی سازمان ژورنالیستهای حرفه‌ای استان کبک می‌باشد و علاوه بر فعالیت‌های حرفه‌ای رسانه‌ای در برگزاری رویدادهای فرهنگی و هنری برای معرفی جامعه ایرانی و فارسی زبان در کانادا نیز فعال است.
سیاسی,رئیس سازمان اطلاعات سپاه گفت: هسته های اطلاعات مردمی تهدیدها را پس زده‌اند و به پشتوانه همین تکیه‌گاه، سیطره اطلاعاتی خود را بر دشمن گسترش می‌دهیم و راه نفوذ آنها را خواهیم بست. حجت‌الاسلام حسین طائب رئیس سازمان اطلاعات سپاه در مراسم بزرگداشت چهل و دومین سالگرد پیروزی انقلاب اسلامی به تشریح دستاوردهای ایستادگی و ایثار ملت ایران پرداخت و گفت: ایام الله دهه فجر به ما آموخت اگر ملتی مومن، تحت زعامت رهبری بصیر و مقتدر حرکت کند، نصرت الهی پاداش آن خواهد بود و سنگرهای به ظاهر فتح ناشدنی، به تسخیر در می‌آیند و فشار حداکثری دشمن با استقامت مردم شکست خواهد خورد. وی افزود: این روزها شاهدیم محدودیت‌های کرونایی، نتوانسته تاثیری بر دلدادگی و حرارت انقلابی مردم عزیز برای گرامیداشت انقلاب اسلامی داشته باشد. مردم در فضاهای حقیقی و مجازی به هر طریقی وفاداری خود را به آرمان‌های انقلاب اسلامی نشان می‌دهند و ما قدردان این حضور پرشور و باشکوه هستیم. رئیس سازمان اطلاعات سپاه با اشاره به نقش امدادهای الهی و تاثیر جانفشانی‌های شهدای انقلاب در فتح خاکریزهای دشمن، تصریح کرد: مکتب مقاومت و منش شهدایی مانند سردار عزیز شهید حاج قاسم سلیمانی به ما آموخت در صحنه‌ی نبرد باید زندگی کنیم و در زندگی بجنگیم. او به ما آموخت چگونه به هدف خود مومن باشیم و دشمن را تسلیم اراده خود نماییم. وی با تشریح شکست‌های راهبردی دشمن در برابر ملت ایران، افزود: نقشه‌ها و طراحی‌های دشمن برای ما آشکار است. آمریکایی‌ها در صدد تهی سازی جمهوری اسلامی ایران از قدرت بودند، اما قدرت و اقتدار ملت بزرگ ایران بر محاسبات آنها غلبه کرد. مردم و مسئولین همه متفق‌القول هستند که آمریکا غیرقابل اعتماد است. دست چدنی آمریکا علیرغم خوش خیالی بعضی‌ها، خیلی زود نمایان شد و همه دیدند که جاده آمریکایی سازش، بن بست است. هشدار رئیس سازمان اطلاعات سپاه به آمریکایی‌ها: دیگر روی خوش نخواهید دید، تا فرصت هست با پای خودتان بروید حجت‌الاسلام طائب، اخراج آمریکا از منطقه را یکی از راهبردهای قطعی جبهه مقاومت دانست و تاکید کرد: آمریکا، رژیم صهیونیستی و اذناب آنها از انتقام سخت دلبستگان جبهه مقاومت سخت به هراس افتاده‌اند و ما به آنها می‌گوییم از این ترس بمیرند. آنها در این منطقه دیگر روی خوش نخواهند دید و تا فرصت هست با پای خودشان بروند. حکام سازشکار منطقه نیز باید از سرنوشتی که در انتظار نظامیان تروریست آمریکایی است درس عبرت بگیرند و خود را بیش از این در معرض خشم انقلابی ملت‌های مسلمان قرار ندهند. رئیس سازمان اطلاعات سپاه، با اشاره به اینکه جهان در حال مشاهده افول مفتضحانه آمریکا است، تصریح کرد: اوضاع آمریکا در همه حوزه‌های سیاسی، اقتصادی، امنیتی و اجتماعی تماشایی تر از همیشه خواهد بود. ما خودمان را برای عصر پساآمریکا و نقش آفرینی بیشتر در این دوره آماده می‌کنیم. حجت‌الاسلام طائب آمادگی‌های همه جانبه دفاعی و امنیتی نیروهای مسلح و نهادهای اطلاعاتی و امنیتی کشور برای مقابله با تهدیدات دشمنان را انکارناپذیر توصیف و تصریح کرد: دستگاه‌های اطلاعاتی نظام، مجرب‌تر از گذشته شده‌اند. ما در مقابله با فتنه‌ها و فسادهای داخلی و در برابر خباثت‌های منطقه‌ای ورزیده شده‌ایم. ما در یک جنگ اطلاعاتی و امنیتی چند لایه هستیم و دستگاه‌های اطلاعاتی به پشتیبانی و حمایت این مردم عزیز دلگرمند. وی تاکید کرد: در طول عمر با برکت انقلاب اسلامی، هسته‌های اطلاعات مردمی تهدیدها را پس زده‌اند و به پشتوانه همین تکیه گاه، ان‌شاءالله سیطره اطلاعاتی خود را بر دشمن گسترش می‌دهیم و راه نفوذ آنها را خواهیم بست. رئیس سازمان اطلاعات سپاه در پایان تاکید کرد: ما میداندار تهاجم علیه دشمن هستیم. دستگاه اطلاعاتی نظام در مقابله با شبکه‌ها و عناصر نفوذی، شدت عمل به خرج داده و همکاری خوبی با سرویس‌های همراه منطقه‌ای و بین‌المللی برای تأمین امنیت داخلی و منطقه‌ای دارد. ما برای برقراری امنیت مردم کشورمان، یک لحظه از پا ننشسته‌ایم و در این آوردگاه امنیتی، به وعده نصرت الهی اطمینان داریم.
ورزشی,باشگاه پیکان اعلام کرد که با حسین فرکی برای هدایت تیم فوتبال این باشگاه به توافق رسیده است. به گزارش ایسنا به نقل از باشگاه پیکان، عصر امروز (دوشنبه، ۱۰ دی) حسین فرکی با حضور در این باشگاه ضمن تماشای دیدار دوستانه تیم‌های پیکان و مقاومت البرز ، قرارداد خود را با مسئولان باشگاه نهایی کرد و از فردا با حضور در تمرینات ، نظارت خود را بر تمرینات و عملکرد بازیکنان آغاز خواهد کرد. به گزارش ایسنا، چند روز قبل باشگاه پیکان با جواد نکونام که نیم فصل اول لیگ برتر هدایت نساجی مازندران را بر عهده داشت به عنوان جانشین مجید جلالی قرارداد امضا کرد. بعد از این اتفاق، هاشم یکه‌زارع، مدیرعامل گروه صنعتی ایران‌خودرو با ارسال نامه‌ای به محمود شیعی مدیرعامل باشگاه پیکان از او خواست قرارداد با نکونام را فسخ کند. بعد از این اتفاق مشخص شد که یکه‌زارع به خاطر تماس تلفنی نماینده قائمشهر در مجلس این دستور را به مدیرعامل باشگاه پیکان ابلاغ کرده است. نکونام در واکنش به موضوع فسخ قرارداد با پیکان اعلام کرده بود که با این باشگاه قرارداد دارد و به این قرارداد پایبند است. البته از گوشه و کنار شنیده می‌شد که نکونام قصد دارد از باشگاه پیکان به فیفا شکایت کند. حالا با قطعی شدن جانشینی فرکی به جای نکونام باید دید نکونام چه موضعی در این خصوص اتخاذ می‌کند.
سیاسی,رئیس مجلس شورای اسلامی، با بیان اینکه مشکل توزیع مرغ نماد مشکلات متعدد زنجیره توزیع و بی عملی است، گفت: عدم توزیع مناسب ارز دولتی و کاهش قدرت خرید مردم گوشت قرمز و مرغ را از سفره مردم حذف کرده است.
فرهنگی/هنری,فیلم سینمایی «شکستن همزمان بیست استخوان» ساخته برادران محمودی وارد شبکه نمایش خانگی می شود.
ورزشی,"مائوریتسیو ساری، سرمربی ایتالیایی چلسی، ابراز امیدواری کرد در این تیم باقی بماند. به گزارش ورزش سه، به نظر می رسد مائوریتسیو ساری گزینه اول مدیران یوونتوس برای هدایت این تیم در فصل بعدی شده است و پیش از این بازی به نظر می رسید اگر اتفاق خاصی رخ ندهد سرمربی ایتالیایی چلسی سال بعد در یوونتوس مربیگری می کند اما ساری حالا نظر دیگری دارد. ساری گفت: ""من هنوز هم دو سال دیگر با باشگاه چلسی قرارداد دارم. در ادامه و در روزهای آتی خواهیم دید آیا امکان بهبود موقعیت باشگاه برای فصل بعد وجود دارد یا خیر، اما اگر شرایط برای ادامه فعالیت من در چلسی وجود داشته باشد من می خواهم در این تیم بمانم، زیرا لیگ برتر بزرگترین لیگ دنیاست و من از هدایت چلسی بسیار خوشحال هستم. ادن هازارد؟ او یک بازیکن خاص است که فوق العاده بازی می کند. نیمه اول دیدار مقابل آرسنال برای ما بسیار دشوار بود بود، زیرا این بازی شماره 64 چلسی در این فصل بود و ما باید با تمام وجود در میدان حاضر می شدیم. ما مجبور بودیم در این دیدار پیروز شویم و بازیکنان چلسی بسیار خوب بازی کردند. شرایط در نیمه دوم بهتر شد و تماشاگران نیز از تماشای این دیدار سرگرم شدند. من خوشحالم که باشگاه ناپولی به من تبریک می گوید و من هیچ شک و تردیدی در این مورد نداشتم. هواداران ناپولی می دانند که من چقدر عاشق این تیم هستم و سال گذشته برای اینکه هدایت تیم دیگری در ایتالیا را بر عهده نگیرم به خارج از کشور رفتم. در عرصه مربیگری گاهی ممکن است ما مسیرهای مختلفی را طی کنیم، اما هرگز احترام ناپولی در قلب من کاسته نخواهد شد. ما فصل خوبی داشتیم، زیرا از لیگ برتر سهمیه لیگ قهرمانان را به دست آوردیم که کار ساده ای نبود.   ما بعد از حذف کردن لیورپول و تاتنهام به فینال جام حذفی رسیدیم و در پنالتی ها مغلوب منچسترسیتی شدیم. در لیگ اروپا ما 12 بازی پیروز شدیم و بیشتر از هر تیم دیگری گل زدیم."""
ورزشی,شاگردان گل‌محمدی با ارائه بازی فوق‌العاده برابر فولاد موفق شدند پیروزی دیگری برابر فولاد کسب کنند تا همچنان صدرنشین بمانند. به گزارش خبرگزاری صدا و سیما،تیم فوتبال پدیده مشهد و فولاد خوزستان در هفته نهم یکه تازی پدیده در صدر جدول لیگ برترلیگ برتر فوتبال باشگاه های ایران موفق شد با نتیجه 2 بر 0 حریف خود را در ورزشگاه امام رضای مشهد شکست دهد تا 20 امتیازه در صدر جدول لیگ برتر فوتبال ایران تثبیت شود. یونس شاکری در دقیقه 55 و محمد رضا خلعتبری در دقیقه 75 برای پدیده گلزنی کردند. فولادی‌ها نیز بعد از آنکه دیدار جام حذفی برابر فولاد خوزستان را واگذار کردند، امروز هم نتوانستند در ورزشگاه امام رضا از تیم پدیده نتیجه بگیرند تا همچنان در رده دهم جدول بمانند و از سوی دیگر نتایج ضعیف این فصل‌شان ادامه پیدا کند.
ورزشی,تمام بلیت‌ دیدار تیم‌های فوتبال پرسپولیس و السد قطر به صورت اینترنتی فروخته شد. به گزارش تسنیم،‌ در حالی که بلیت‌فروشی دیدار تیم‌های پرسپولیس و السد قطر از ساعت 9 صبح امروز (شنبه) به صورت اینترنتی آغاز شده بود،‌ تنها پس از گذشت کمتر از 7 ساعت از شروع بلیت‌فروشی، تمام بلیت‌ها فروخته شد. این اتفاق در حالی رخ داد که در این مدت سایت فروش بلیت برای مدتی دچار اختلال شد اما با این وجود خیلی زود تمام بلیت‌ها به پایان رسید. دیدار تیم‌های فوتبال پرسپولیس - السد در چارچوب دور برگشت مرحله نیمه نهایی لیگ قهرمانان آسیا روز سه‌شنبه اول آبان در ورزشگاه آزادی برگزار خواهد شد. سرخ‌پوشان تهرانی در دیدار رفت با یک گل به پیروزی رسیده بودند.
فناوری,به گفته وزیر ارتباطات و فناوری اطلاعات، پس از مهاجرت کاربران ایرانی به تلگرام، با نظر دادستان وقت کل کشور در کارگروه تعیین مصادیق محتوای مجرمانه، مذاکره با تلگرام در دستور کار قرار گرفت.
ورزشی,سرمربی نفت آبادان گفت: نمی‌دانم چرا دولت به تیم‌های نفتی کمک نمی‌کند اما تیمی مثل فولاد خوزستان در تهران اردو می‌زند و هزینه‌اش یک میلیارد تومان می‌شود. سراج: تیم‌های نفتی پول یک آب‌معدنی هم ندارند/ هزینه میلیاردی اردوی فولاد در تهران به گزارش  فارس، بهنام سراج سرمربی نفت آبادان اظهار داشت: نمی‌دانم تیم‌های نفتی را چرا دولت کمک نمی‌کند و تیم‌های نفتی مظلوم واقع شده است. مگر تیم‌های فولاد، سپاهان و پیکان و سایپا از طریق دولت تغذیه نمی‌شوند اما چرا تیم‌های نفتی پول پرداخت یک آب معدنی را ندارند. اگر قرار است این شرایط باشد چرا پروانه باشگاهی را نمی‌فروشند. اگر قرار است دولت کمک کند به همه تیم‌ها کمک کند. وی افزود: وقتی ما هزینه یک اردوی 100 میلیونی را نداریم، بدانید کاری نمی‌توانیم انجام دهیم. تیم فولاد برای 12 روز اردو در تهران یک میلیارد تومان هزینه کرده است و آیا با این شرایط تیم فولاد نباید از صنعت نفت 3 بر صفر پیش باشد. سرمربی نفت آبادان عنوان کرد: اگر قرار است دولت کمک کند، تیم‌های مختلف زیرنظر دولت هستند، 90 درصد بودجه کشور از وزارت نفت تامین می‌شود، آیا از این بودجه چقدر به فوتبال اختصاص می‌یابد؟ آیا حدود 60 میلیارد تومان برای وزارت نفت مبلغی است. سراج در پاسخ به این سوال که زنگنه وزیر نفت اعلام کرده بود که وزارت نفت بنا ندارد که در ورزش حرفه‌ای تیم‌داری کند؟ آیا در آن زمان مدیران تیم‌های نفتی نباید پیگیری می‌کردند و در این باره صحبت می‌کردند، گفت: قطعا این صحبت‌ها شده است. اما آیا تیم نفت مسجد سلیمان که اولین چاه نفت در آن کشف شده، حق ندارد تیم داشته باشد. آیا تیم نفت آبادان که اولین پالایشگاه خاورمیانه در آن تاسیس می‌شود حق ندارد تیم داشته باشد یا پارس جنوبی که روی منابع عظیم گازی قرار دارد حق ندارد تیم داشته باشد. واقعا ظلم است که برای اردوی 100 میلیونی مشکل داشته باشیم و تیم‌های دیگر در شهرهای دیگر اردو بزنند. وی عنوان کرد: آیا این درست است که به ما بگویند که به دلیل اینکه کرونا دارید در آبادان تمرین کنید و در جای خوش آب و هوا و شهر دیگر مسابقه دهید و از تیم‌های دیگر میزبانی کنید. ما که البته این موضوع را قبول نمی کنیم و فقط در ورزشگاه تختی آبادان از تیم‌ها میزبانی می‌کنیم. سراج در پاسخ به این سوال که صنعت نفت تیم هفتم جدول است و با تیم دوم لیگ سپاهان بازی دارد و صنعت نفت شانس کسب سهمیه دارد، آیا مایل به ادامه لیگ هستید، عنوان کرد: اتفاقی برای صنعت نفت افتاده که در سال‌های گذشته این گونه نبوده است. ادامه ندادن لیگ، خودکشی است. تیم ما بیشترین گرفتاری را از کرونا داشت و تلاش می‌کنیم تمرینات را ادامه دهیم. به مسابقات می‌رویم و به دنبال کسب بهترین نتایج هستیم. قطعا به دنبال این هستیم تا بهترین نتیجه را برای استان خوزستان کسب کنیم. کار سختی داریم، نیم فصل دوم در لیگ برتر بسیار سخت است و شناخت تیم‌ها بیشتر می‌شود. امیدواریم سهمیه لیگ قهرمانان را کسب کنیم و باعث شادمانی هواداران‌مان شویم. سرمربی صنعت نفت ادامه داد: اگر قرار باشد که ما از تیم‌های دیگر میزبانی نکنیم، من از لیگ کنار می‌روم. به عنوان نفر اول تیم فقط میزبانی را در شهر آبادان می‌پذیرم. برای مهیا کردن شرایط مسابقات باید همه چیز برای تیم‌ها مساوی باشد. روزی که میزبان هستیم، در شهر خودمان بازی کنیم و میهمان هم باشیم، به شهرهای دیگر می‌رویم. وی عنوان کرد:هواداران ما در ورزشگاه نیستند اما روی پشت بام‌ها خواهند بود. لذت این است که تماشاگران بر روی سکوها باشند و حالا که هواداران را نداریم لااقل ورزشگاه اختصاصی خود را داشته باشیم. سراج درباره دریافتی بازیکنان صنعت نفت هم عنوان کرد: پرداختی قبل از عید 20 درصد بوده است و کمکی بوده که وزارت نفت به ورزش استان کرده است و کل دریافتی ما از اول فصل تاکنون به 50 درصد رسیده است. سرمربی صنعت نفت خاطرنشان کرد: ما ناراحت نیستیم که دولت به برخی تیم‌هاکمک می‌کند، اما ما درخواست داریم به تیم‌های نفتی هم کمک شود. وی درباره اینکه آیا فدراسیون شما را تحت فشار قرارداده که باشگاه صنعت نفت شکایت را از اسکوچیچ پس بگیرد، گفت: من در جایگاهی نیستم در این‌باره پاسخ بدهم. تا آن جا که می‌دانم مدیریت باشگاه و رئیس هیات مدیره باشگاه، به دنبال احقاق حق صنعت نفت هستند. چون این مبلغ از جایی پرداخت شده که بسیار سخت بوده است. ایشان 100 هزار دلار از صنعت نفت برای نیم فصل دریافت کرده است و تیم را رها کرده است. ایشان در تیم ملی دستمزد می‌گیرد. شاید به خاطر شرایط آبادان قلبشان درد گرفته است اما ما برای آبادان قلب‌مان را می‌دهیم.
سلامت,بسیاری از افراد مشغله زیادی در زندگی دارند و نمی‌توانند بین خواب و ورزش کردن خود تعادل برقرار کنند. این سوال بر این افراد پیش می‌آید که کدام یک از خواب و ورزش اولویت دارند. به گزارش ایسنا خواب کافی و ورزش هر دو برای داشتن یک زندگی سالم لازم هستند اما اگر مجبور هستید که بین این دو، یکی را انتخاب کنید. کدام یک مهم‌تر هستند. این سوال مانند این می ماند که بگوییم غذا مهم‌تر است یا آب. هر دوی این ها برای سلامتی مهم هستند. ورزش کردن از پیری زودرس جلوگیری می‌کند و با بیماری‌های قلبی و دیابت جلوگیری می‌کنند. با این حال این فواید اهمیت خواب را از بین نمی برند. خواب کافی باعث افزایش سلامت سیستم ایمنی بدن می‌شود. خواب کافی باعث می‌شود که تمرکز لازم را در طول روز داشته باشید. افرادی که در طول روز تنها پنج تا شش ساعت می خوابند بیشتر در معرض تصادف در زمان رانندگی هستند. البته خواب در افراد مختلف، متفاوت است ولی به صورت کل افراد باید بین هفت تا 9 ساعت در طول شبانه روز بخوابند و با این حال اگر در طول روز تنها مجبور شدید یک ساعت از خواب لازم شبانه روز خود را قربانی ورزش کنید، ممکن است ارزشش را داشته باشد. البته باید در نظر داشته باشید که یک ساعت کمتر خوابیدن فشاری به شما وارد نکند و بر سوخت و ساز و انرژی بدن شما تاثیر چندانی نگذارد. به صورت کلی خواب و ورزش هر دو مهم هستند و بهتر است برنامه‌ریزی روزانه طوری باشد که هیچ کدام فدای دیگری نشود. اگر در طول شبانه روز زمانی برای باشگاه رفتن ندارید حداقل 15 ‌دقیقه تا نیم ساعت در روز را پیاده روی کنید. اگر ورزش به صورت منظم انجام دهید خواب بهتری نیز خواهید داشت.
سلامت,"تحقیقات نشان می‌دهد بی و ارتباط وجود دارد. چندین گزارش در رسانه‌ها در مورد ارتباط بالقوه سکته مغزی باکویید -19 به ویژه در افراد جوان گزارش شده است. در این مقاله درباره شواهد موجودی که تاکنون بررسی شده و مشاوره و اطلاعاتی در مورد اینکه اگر فردی را داشته باشد چه باید کرد آورده شده است. به نظر می‌رسد تا کنون تحقیقات نشان داده‌اند که کویید -19 ممکن است خطر ابتلا به عروق ترومبوتیک یا ترومبوز را افزایش دهد. ترومبوز هنگامی ایجاد می‌شود که لخته خون رگ خونی، مانند شریان یا ورید را مسدود کند. مسدود کردن جریان خون می‌تواند چندین عارضه جدی ایجاد کند، از جمله: : وقتی لخته خون مانع جریان یافتن خون در قلب می‌شود. : هنگامی‌که لخته خون مانع جریان یافتن خون به مغز می‌شود. وقتی لخته خون به طور موقت جریان خون در مغز را مسدود می‌کند. هنگامی‌که لخته، خون‌رسانی به اندام را مسدود می‌کند. : وقتی لخته خون، مانع جریان یافتن خون در ریه‌ها می‌شود. مطالعات نشان داده است افرادی که دارای SARS-CoV-2، ویروسی که باعث ایجاد کویید -19 می‌شود هستند، به عنوان یک واکنش التهابی به ویروس دچار لخته شدن خون غیرطبیعی می‌شوند. این امر خطر تشکیل لخته‌های خون را افزایش می‌دهد. اگر باعث انسداد شریان مغز شود، منجر به سکته می‌شود. با ادامه تحقیقات، متخصصان درمورد اینکه کدام یک از افراد مبتلا به کویید-19 بیشتر دچار سکته مغزی می‌شوند، اطلاعاتی به دست آوردند. طبق انجمن سکته مغزی، این موارد عبارتند از: *افراد مبتلا به بیماری‌های زمینه‌ای سلامتی که بر قلب و عروق خونی آن‌ها تأثیر می‌گذارد، مانند فشارخون بالا، دیابت و بیماری‌های قلبی *افرادی که علائم شدید کویید-19دارند *افراد با نژاد آسیایی طبق مقاله‌ای در سال 2020، افراد مبتلا به کویید -19،7.6 بیشتر از افراد مبتلا به آنفلوانزا دچار سکته می‌شوند. مقاله معتبر دیگری در سال 2020 می‌نویسد که در مناطق با تمرکز بالای افراد مبتلا به کویید-19، بیمارستان‌ها و تیم‌های مراقبت‌های بهداشتی، از بروز پایدار یا افزایش سکته مغزی خبر می‌دهند که به نظر می‌رسد علت خاصی هم ندارد. مطالعات اخیر نشان می‌دهد افرادی که موارد شدید کویید-19 دارند در مقایسه با افرادی که علائم خفیف‌تری دارند، بیشتر دچار سکته مغزی می‌شوند. در یک مطالعه معتبر در سال 2020 در ووهان چین، محققان دریافتند که تقریباً 6٪ از افراد مبتلا به عفونت‌های شدید دارای عوارض عصبی، از جمله سکته مغزی هستند که در مقایسه با افراد مبتلا به عفونت‌های غیر شدید که کمتر از 1% هستند، قابل تامل است. همچنین تحقیقات نشان می‌دهد که سکته مغزی در افراد جوان مبتلا به کویید -19 تأثیر بیشتری می‌گذارد. سه مطالعه جداگانه از نیویورک، پاریس و PhiladelphiaTrusted Source نشان می‌دهد که افراد مبتلا به کویید -19 که دچار سکته مغزی شده‌اند، به طور قابل‌توجهی 15 سال کمتر از افرادی که مبتلا به کویید - 19 شده‌اند اما دچار سکته مغزی نشده‌اند، زندگی می‌کنند. بااین‌حال، انجمن سکته مغزی خاطرنشان می‌کند که افراد مسن مبتلا به کویید -19 هنوز هم بسیار بیشتر از افراد جوان مبتلا به کویید -19 در معرض سکته مغزی هستند. طبق گفته مراکز کنترل و پیشگیری از بیماری (CDC)، علائم زیر نشانه‌های اصلی سکته مغزی هستند که همه آن‌ها به طور ناگهانی بروز می‌کنند: *بی‌حسی یا ضعف در صورت، بازو یا پا‌ها، به ویژه در یک طرف بدن *گیجی، دشواری در گفتار یا درک گفتار *مشکل در دیدن در یک یا هر دو چشم، سرگیجه، ازدست‌دادن تعادل یا هماهنگی *سردرد شدید 
 
 F - صورت: از فرد بخواهید که لبخند بزند و بررسی کنید که آیا صورت وی به یک طرف افتاده است یا خیر. A - بازو‌ها: از فرد بخواهید که هر دو بازو را بالا آورده و بررسی کنید که آیا یک بازو به سمت پایین کج می‌شود یا خیر. S - گفتار: از شخص بخواهید یک عبارت ساده را تکرار کند و به لکنت زبان یا مشکلات گفتاری او گوش دهید. T- زمان: با تماس فوری با خدمات اورژانس در وقت خود صرفه جویی کرده و سریع اقدام کنید. اگر علائم پس از مدتی از بین رفت، مهم است که به دنبال توصیه‌های پزشکی برای رد سکته مغزی باشید. طبق گفته‌های CDC، علائم زیر ممکن است 2 تا 14 روز پس از قرارگرفتن در معرض کویید -19 ظاهر شود: *تب یا لرز *سرفه کردن *تنگی نفس یا دشواری در تنفس *خستگی *درد عضله یا بدن *سردرد *از بین رفتن حس چشایی یا بویایی *گلودرد *گرفتگی یا آبریزش بینی *حالت تهوع یا استفراغ *اسهال افرادی که مشکوک به عفونت کویید -19 هستند باید برای اطلاع از نتیجه آزمایش خود، با پزشک خود تماس بگیرند یا به وب‌سایت اداره بهداشت محلی زندگی خود مراجعه کنند. افرادی که پزشک ندارند باید با نزدیک‌ترین مرکز بهداشت جامعه شهر خود تماس بگیرند. افردی با علائم زیر باید به دنبال مراقبت‌های پزشکی فوری باشند: *مشکلات تنفسی *درد یا فشار در قفسه سینه که از بین نمی‌رود *گیجی *ناتوانی در بیدارشدن یا بیدار ماندن پوست، لب یا انگشتان ناخن رنگ‌پریده، بسته به رنگ پوست خاکستری یا آبی رنگ توجه داشته باشید که آژانس‌های بهداشتی و دانشمندان در سراسر جهان به طور مستمر در حال پیشرفت در بررسی علائم کویید -19 هستند. افراد باید خود را در جریان به‌روزرسانی‌ها قرار دهند. کارشناسان متذکر شده‌اند که تمام بازماندگان سکته مغزی و افرادی که دارای شرایط عصبی مانند زوال عقل هستند، در معرض بیماری جدی کویید-19 قرار دارند. موارد زیر ممکن است خطر ابتلا آن‌ها را افزایش دهند: *بستری شدن *نیاز به مراقبت در ICU دارد *لوله‌گذاری یا تهویه مکانیکی *مرگ اثرات همه‌گیری ممکن است به این معنی باشد که برخی از افراد در بیمارستان براثر سکته مغزی، ممکن است زودتر از حد معمول مبتلا شوند. همچنین ممکن است در دسترسی حاد به مراقبت (در هنگام سکته مغزی) یا پس از ترک بیمارستان دچار مشکل شوند. این ممکن است خدماتی مانند منابع توان‌بخشی، مانند فیزیوتراپی و درمان توان‌بخشی عصبی را تحت تأثیر قرار دهد. با این حال، افراد مبتلا به سکته مغزی هنوز باید با یک برنامه مراقبت دقیق از طریق تیم مراقبت‌های بهداشتی یا مرکز سکته مغزی، پشتیبانی و درمان مورد نیاز خود را دریافت کنند. برخی از درمان‌ها ممکن است لازم باشد در خانه اتفاق بیفتند، در حالی که قرار ملاقات‌ها ممکن است از طریق تماس تلفنی یا به‌صورت تصویری نیز انجام شوند. بازماندگان سکته مغزی در معرض خطر جدی کویید -19 هستند. این بدان معناست که بازماندگان، و کسانی که از آن‌ها مراقبت می‌کنند، باید احتیاط و مراقبت‌های بیشتری را در حفظ بهداشت و فاصله فیزیکی انجام دهند. شستن دست‌ها و تمیزکردن سطوح و جا‌هایی که دیگران لمس کرده‌اند مهم است. بازماندگان سکته مغزی ممکن است مایل به دریافت واکسن کویید -19 باشند. متخصصان بهداشت همچنین توصیه می‌کنند تا جای ممکن در خانه بمانید. بازماندگان سکته مغزی ممکن است نیاز داشته باشند که یکی از اعضای خانواده یا یکی از دوستانشان کار‌های ضروری را در خارج از خانه برای آن‌ها انجام دهند، مانند خرید مواد غذایی یا رفتن به داروخانه. آن‌ها همچنین باید در صورت امکان در خانه کار کنند و از شرایطی که رعایت فاصله جسمی در آن دشوار است اجتناب کنند. استفاده از ماسک به محافظت از شما و اطرافیان کمک می‌کند. بازماندگان سکته مغزی هنگام رفت‌وآمد در فضای باز باید از ماسک استفاده کنند و از نپوشیدن ماسک خودداری کنند. افرادی که سابقه سکته مغزی دارند باید به مصرف دارو‌های خود ادامه دهند و با تیم مراقبت‌های بهداشتی خود در مورد اینکه چگونه می‌توانند با خیال راحت موارد پزشکی و چکاپ‌های منظم خود را ادامه دهند صحبت کنند. هرکسی که علائم سکته مغزی دارد باید فوراً با اورژانس تماس بگیرد. بیمارستان‌ها پروتکل‌ها و رویه‌های سخت‌گیرانه‌ای را برای محافظت از افراد ورودی در برابر کویید-19 تهیه کرده‌اند. کویید-19 ممکن است خطر سکته را در گروه‌های خاصی افزایش دهد. وجود بیماری همه‌گیر ممکن است بدون در نظر گرفتن علت سکته مغزی، خطر عوارض و بیماری شدید را در بازماندگان سکته مغزی افزایش دهد. دانستن علائم کویید-19 و علائم سکته مغزی به افراد کمک می‌کند تا درمان موردنیاز خود را سریع‌تر انجام دهند. به دلیل ویروس کویید -19 افراد هرگز نباید دریافت مراقبت‌های پزشکی فوری را به تأخیر بیندازند."
سلامت,شاید تفاوتی که یک پروتز زیبایی خوش ساخت می تواند در زندگی یک فرد ایجاد کند، بی اندازه باشد. اعتماد به نفس، و همچنین راحت بودن با خود و بدن خود بخشی جدایی ناپذیر از زندگی و حفظ است، اما یافتن پروتزهای خارجی که هر دو مورد را محقق کنند اغلب کاری دشوار و چالش برانگیز است. شرکتی مکزیکی است که در سال 2005 تاسیس شده و به طور خاص در زمینه تولید پروتزهای زیبایی که بسیار طبیعی به نظر می رسند، فعالیت می کند. این شرکت به تولید پروتزهای سفارشی و با کیفیت بالا برای قسمت های قطع شده بدن مانند انگشتان، دست، بازو، گوش، پا، و بینی می پردازد. پروتزهای زیبایی محصولاتی سیلیکونی هستند که قسمت های بدن را شبیه سازی می کنند. آنها بخش های از دست رفته بدن را پوشش می دهند و به بازیابی زیبایی از دست رفته فرد کمک می کنند. پروتزهای زیبایی به افرادی که را تجربه کرده اند اجازه می دهند تا به راحتی در محیط های خانوادگی، کاری و اجتماعی حضور یابند. پروتزهای زیبایی از الاستومرهای خانواده ساخته می شوند. این مواد به جای زنجیره های کربن بر مبنای زنجیرهای سیلیکون ساخته می شوند، از این رو، پروتزها در حلال های ارگانیک معمول مانند استون، الکل، گازوئیل، و گریس نمی شود. افزون بر این، فقدان کربن در ساختار آنها موجب می شود تا در برابر دماهای بالا بسیار مقاوم باشند. ماده مبتنی بر سیلیکون به کار رفته در ساخت پروتزها دارای ویژگی های کشسان برجسته و مقاومت عالی در برابر شکستگی نیز است. پروتزها به چند طریق می توانند به بدن متصل شوند که روش مورد استفاده می تواند از یک مورد به مورد دیگر متفاوت باشد. رایج‌ترین روش اتصال استفاده از مکش است. هنگام قرار دادن پروتز روی عضو قطع شده، مکشی جزئی بین پلاستیک و پوست ایجاد می شود که پروتز را بدون ترس از شل شدن هنگام استفاده روزمره یا دست دادن با دیگران سر جای خود نگه می دارد. همچنین در مواردی مانند پروتزهای گوش از چسب های ویژه برای این کار استفاده می شود. فردی که از پروتز استفاده می کنند باید با آن احساس راحتی کرده و پروتز از نظر دیگران نیز طبیعی به نظر برسد تا وی قادر باشد خود را به خوبی با محیط های خانوادگی، کاری و اجتماعی سازگار کند. جدا از زیبایی، پروتزهایی که توسط شرکت دیانست تولید می شوند بر کاربردی بودن محصول نیز متمرکز هستند. به عنوان مثال، در پروتزهای انگشت یا دست ممکن است از مکانیزمی استفاده شود که فرد را قادر به انجام وظایف ساده نیز خواهد کرد. پروتزهای زیبایی دیانست از طراحی سفارشی با توجه به نیازها و ویژگی های فرد برخوردار هستند، از این رو، بسیار طبیعی به نظر می رسند. یکپارچگی پروتز با بدن به گونه ای است که تشخیص پروتز را دشوار می کند.   البته، تولید یک پروتز زیبایی نیازمند ساعات کاری زیادی است زیرا همان گونه که اشاره شد، هر مورد شرایط منحصر به فرد خود را دارد. پروتزهای شرکت دیانست بسیار مقاوم هستند، اما برای افزایش طول عمر آنها و استفاده طولانی مدت، برخی توصیه ها باید رعایت شوند. افرادی که دارای پروتز هستند باید هنگام استفاده از ابزارهای برنده بسیار مراقبت باشند. سیلوکسان بسیار شبیه پوست است، از این رو، هر چیزی که می تواند موجب پارگی پوست شود، می تواند به پروتز نیز آسیب برساند. همچنین، پروتزها نباید در برابر دمای بیش از 400 درجه فارنهایت (204 درجه سلسیوس) قرار بگیرند. اگرچه این پروتزها از ویژگی های کشسانی خوبی برخوردار هستند، اما نباید بیش از حد کشیده شوند. ترجمه: محمد مهدی حیدرپور ----------------------------------------------------------------------
فناوری,پس از معرفی سری هوآوی Mate 40، پردازنده قدرتمند این گوشی یعنی Kirin 9000 نیز مورد توجه بسیاری قرار گرفت. این پردازنده بنابر اعلام هوآوی قوی‌ترین پردازنده حال حاضر دنیا است. اما این گفته چقدر صحت دارد؟ متخصصان امر دست به آزمایش آن با نرم‌افزارهای موجود زدند که نتیجه توانست تا مقدار زیادی این گفته را تائید کند. نرم‌افزارهای زیادی برای تست عملکرد پردازنده وجود دارد که در ادامه جدول مقایسه‌ای حاصل از بررسی معتبرترین آنها را مرور خواهیم کرد. نرم‌افزار GeekBench یکی از معتبرترین برنامه‌ها در این زمینه، با اختلاف، هواوی Mate 40 را بالاتر از گوشی‌های موجود نشان داده است. جدا از کارکرد کلی پردازنده، در بخش عملکرد گرافیکی نیز این پردازنده با اختلاف در رتبه اول قرار گرفته که در ادامه جدول مقایسه‌ای آن را نیز خواهیم دید. اما چگونه «کرین 9000» موفق به کسب این برتری شده است؟ برای پاسخ به این سوال باید به معماری این پردازنده نگاه دقیق‌تری داشته باشیم. فناوری ساخت پردازنده‌ها با سرعتی زیاد در حال پیشرفت است و شاید بتوان ادعا کرد که پیشرفت کل نوع بشر منوط به پیشرفت این قطعه پردازشگر باشد. حالا شما در گوشی هوشمند خود چنان قدرت پردازشی در اختیار دارید که تا دهه پیش فقط در رده قدرت پردازشی سوپر کامپیوترها در دسترس بود؛ بله سرعت رشد پردازنده‌ها اینقدر سریع است. در ساخت یک پردازنده گوشی هوشمند علاوه بر استفاده از فناوری روز، یکی از مهمترین شاخص‌ها، طراحی و معماری آن پردازنده است به شکلی که بتوان بهترین کارکرد را از آن گرفت. پردازنده گوشی هوشمند از چند بخش مختلف تشکیل شده که هماهنگی بین این بخش‌ها یکی از مهمترین دستاوردها در طراحی آن است. تمامی شرکت‌های ساخت گوشی سعی می‌کنند در طراحی پردازنده‌های خود دستی بر آتش داشته و کنار شرکت‌های سازنده پردازنده، در این بخش نیز فعالیت کنند. پردازنده سری «کرین» هواوی نیز دقیقا به همین صورت شکل گرفته است. همان طور که می‌بینید «کرین 9000» از چندین بخش مختلف تشکیل شده که پردازش گوشی در بخش‌های مختلف را بر عهده دارد. پردازنده اصلی گوشی هشت هسته‌ای است که برای اولین بار از تراشه‌ای با قدرت بیش از 3 گیگاهرتز در آن استفاده شده است. به غیر از آن، سه تراشه 2.54 گیگاهرتزی دیگر نیز در این پردازنده وجود دارد که خود در رده چیپ‌ست‌های قدرتمند بازار به حساب می‌آیند. چهار پردازنده 2.05 گیگاهرتزی دیگر نیز در این پردازنده وجود دارد تا مجموع هشت هسته آن کامل شود. فناوری ۵ نانومتری استفاده شده در این پردازنده اجازه بکارگیری تعداد بیشتری ترانزیستور در یک قطعه را می‌دهد. در مجموع 15 میلیارد ترانزیستور در این پردازنده وجود دارد که رکوردی جدید بوده و 30 درصد بیشتر نسبت به نزدیک‌ترین رقیب خود در بازار است. این امر باعث شده تا «کرین 9000» ده درصد قدرت پردازشی بیشتر نسبت به رقیبی مثل پردازنده Snapdragon 865+ داشته باشد. پردازش هوش‌مصنوعی، پردازش مربوط به مودم 5G، پردازش موتور بهینه‌ساز تصویر ISP 6.0 و دیگر پردازش‌های تصویری مانند تصویر 4K HDR و پردازش صدای با کیفیت، توسط این پردازنده هشت‌هسته‌ای انجام می‌شود. عملکرد این پردازنده در تمام این بخش‌ها فوق‌العاده است. برای مثال عملکرد واحد پردازش هوش‌مصنوعی آن بیش از دوبرابر سریع‌نسبت به اصلی‌ترین رقیب خود یعنی «اسنپ‌دراگون» است یا در بخش سرعت اینترنت 5G «کرین» دو تا پنج برابر سرعت بهتری ارائه می‌کند. بزرگترین دستاورد «کرین 9000» ایجاد هارمونی در عملکرد این هشت چیپ‌ست است. به شکلی هوشمند این پردازنده پردازش‌های مختلف را در بین هشت هسته مختلف خود تقسیم می‌کند. این یعنی اگر مشغول مطالعه با گوشی هواوی Mate 40 هستید و نیاز به توان زیادی ندارید فقط چیپ‌ست‌های ضعیف‌تر‌ فعال خواهند بود اما اگر به سراغ یک بازی بروید آنگاه غول 3 گیگاهرتزی این پردازنده شروع به فعالیت خواهد کرد. امروزه داشتن پردازنده گرافیکی مجزا و قدرتمند تبدیل به استاندارد صنعت گوشی هوشمند شده است. پردازنده گرافیکی Mali-G78 موجود در هواوی Mate 40 24 هسته پردازشی دارد که به صورت جداگانه کار پردازش گرافیکی دستگاه را انجام می‌دهند. فقط یک جمله کافیست تا به قدرت این پردازنده گرافیکی پی ببریم. ۵۲ درصد قدرت بیشتر نسبت به نزدیک‌ترین رقیب یعنی Snapdragon 865+. با این چنین قدرتی باید منتظر بازی‌های به مراتب زیبا‌تر و واقعی‌تر در گوشی‌های هوشمند باشیم که مرز بازی موبایلی با بازی بر روی کنسول و کامپیوتر را کم‌رنگ‌تر خواهند کرد. «کرین 9000» با وجود قدرت فوق‌العاده، میزان مصرف انرژی به مراتب بهینه‌تری نیز نسبت به پردازنده‌های هم ردیف خود دارد. به ترتیب در مصرف کلی پردازنده، پردازش هوش‌مصنوعی و پردازش گرافیکی 25%، 150% و 50% صرفه‌جویی در مصرف انرژی باتری اتفاق می‌افتد. به همین دلیل هواوی Mate 40 می‌تواند با وجود پردازش بالاتر میزان کارکرد استانداردی را با هر بار شارژ کردن ارائه دهد. پردازنده قدرتمند «کرین 9000» و در کل گوشی هوشمند فوق‌العاده هوآوی Mate 40 دستاوردی جدید در این حیطه هستند که حد و مرز یک گوشی هوشمند را جابه‌جا کرده و در عمل آن را تبدیل به دستگاهی با قدرت پردازش خارق‌العاده می‌کند تا بتوان چنین قدرتی را به راحتی با خود به همه جا برده و از آن لذت برد.
ورزشی,در دیدار رئال مادرید و وایادولید تلویزیون نشان داد که اتاق VAR خالی است. به گزارش ایسنا و به نقل از آس، رئال مادرید یکشنبه شب در هفته بیست و نهم لالیگا ۴ بر یک برابر وایادولید پیروز شد. وایادولید بازی را خوب شروع کرد و پس از اینکه در دقیقه ۱۲ پنالتی را از دست داد توانست در دقیقه ۱۴ دروازه مادرید را باز کند. سرخی گواردیولا نخستین گل مردود تیمش را به ثمر رساند و سپس تلویزیون تصویر عجیبی را نشان داد. در تصاویر پخش شده اتاق VAR جایی که داوران برای بررسی صحنه‌های مشکوک حضور دارند خالی بود. بین دو نیمه مسئولان شبکه مویستار عذرخواهی کردند که به اشتباه اتاق داوران را نشان داده‌اند. در ورزشگاه وایادولید دو اتاق VAR وجود دارد. این شبکه سپس اتاقی که داوران در آن حضور داشتند را نشان داد.
حوادث,معاون اجتماعی فرماندهی انتظامی فارس گفت: درگیری دو دانش آموز دبیرستانی در محوطه بیرون از مدرسه در شیراز یک کشته برجای گذاشت‌. ‌سرهنگ کاووس محمدی در گفت و گو با ایسنا، افزود: ساعت ۸ صبح امروز چهارشنبه(١٩ دی) تعدادی از دانش‌آموزان در خارج از دبیرستان ارسنجانی شیراز واقع در ۳۵ متری مقر شیراز با یکدیگر درگیر شدند که یکی از دانش آموزان به ضرب چاقو کشته شد. معاون اجتماعی فرماندهی انتظامی فارس با بیان اینکه در این ارتباط سه دانش آموز دستگیر شدند، یادآور شد که علت و موضوع این حادثه توسط کارشناسان در دست بررسی است‌. به گزارش ایسنا این حادثه صبح امروز چهارشنبه در حد فاصل میدان 12 فروردین و چهارراه مقر در جنوب شیراز حادث شده است.
سیاسی,رئیس‌جمهور گفت: اعلام کرده بودم خودم آماده هستم، اولین فردی باشم که واکسن را دریافت می‌کنم. مردم باید بدانند اگر چیزی را اعلام می‌کنیم به آن ایمان و اعتقاد داریم. به گزارش ایلنا، حسن روحانی  در آیین آغاز واکسیناسیون سراسری علیه بیماری کرونا گفت: خوشحالیم که در دهه فجر این واکسیناسیون آغاز شده است. اینکه فرزند وزیر بهداشت اولین کسی است که این واکسن را تزریق می‌کند، حاوی این پیام است که اگر مسئولین کشور و وزارت بهداشت و درمان، واکسنی را اعلام می‌کنند، واکسن قابل اعتماد است و اگر مردم نیاز دارند که ما آغازگر باشیم برای اعتماد کاملا آماده هستیم. وی تصریح کرد: من اعلام کرده بودم خودم آماده هستم، اولین فردی باشم که واکسن را دریافت می‌کنم. مردم باید بدانند اگر چیزی را اعلام می‌کنیم به آن ایمان و اعتقاد داریم. اینکه فرزند وزیر بهداشت پذیرفته که واکسن را دریافت کند مهمتر است چرا که فرزند آدم از جانش عزیزتر است.
فناوری,"برای نخستین بار سیستم حمل و نقل معلق سریع السیر پروژه ""ویرجین هایپرلوپ"" متعلق به ""ریچارد برانسون"" با حضور ۲ فرد با موفقیت آزمایش شد."
ورزشی,تازه‌ترین فعالیت جواد خیابانی در عرصه گویندگی هیچ ارتباطی با صداوسیمای ایران و حتی ورزش و فوتبال ندارد. به گزارش شهروند، از این پس می‌توانید پروژه کاری تلویزیونی جواد خیابانی را ساعت ٢٠ شب هر یکشنبه دنبال کنید. البته اگر فکر می‌کنید با یک برنامه تخصصی ورزشی و جملات منحصربه‌فرد جواد خیابانی، گزارشگر نام‌آشنای تلویزیونی در این برنامه روبه‌رو شوید سخت در اشتباه هستید. تازه‌ترین فعالیت خیابانی هیچ ارتباطی با ورزش و فوتبال ندارد و این مجری و گزارشگر قرار است درباره حیوانات و حیات‌وحش راوی یک مستند باشد. این مستند با عنوان حیات‌وحش بریتانیای کبیر از شبکه ماهواره‌ای نشنال جئوگرافیک فارسی در زمانی که به آن اشاره شد، پخش می‌شود و اتفاق جالب و حیرت‌انگیز آن این است که راوی این مستند جواد خیابانی است. اتفاقی کاملا غیرمنتظره که برخلاف انتظار پخش یکی از قسمت‌های آن از این شبکه سروصدای زیادی در محافل ورزشی و شبکه‌های اجتماعی با گویندگی خیابانی ایجاد نکرد؛ البته آن‌هایی که به صورت اتفاقی این مستند را تماشا کردند، ویدیویی از روایت خیابانی درباره حیات‌وحش بریتانیا را در توییتر منتشر کردند و واکنش کاربرانی که متوجه این اتفاق شدند هم، در این زمینه جالب بود. البته خود خیابانی هم در این زمینه تا روز گذشته هیچ واکنشی نشان نداد و اطلاع‌رسانی دقیقی درباره دلیل روایتگری‌اش در مستند‌های حیات‌وحش انجام نشد. به هرحال در تمام این سال‌ها آقا جواد به جز مجری‌گری و گزارشگری معلم هم بوده و در زمینه ترجمه کتاب هم دستی بر آتش داشته است. حالا گویندگی برنامه‌های حیات‌وحش تازه‌ترین اقدام او به حساب می‌آید که به خاطر ورزشی‌نبودن جالب توجه به حساب می‌آید. در همین رابطه بد نیست بدانید که برخی کاربران فعال در فضای مجازی که متوجه این برنامه خیابانی شده‌اند، ابراز امیدواری کرده‌اند که او در همین زمینه فعالیت خود را ادامه بدهد و دیگر سراغ اجرای برنامه‌های ورزشی و فوتبالی نیاید که خیلی بعید است این اتفاق رخ بدهد، چون خیابانی اصلا تصمیمی برای پایان‌دادن به این فعالیت‌ها نداشته است. البته برخی‌ها هم از صدای گرم و خوب خیابانی روی این مستند حیات‌وحش استقبال کرده‌اند و معتقدند در این زمینه انتخاب او یک اتفاق بسیار خوب بوده است.
سیاسی,اگر تحرک‌های آمریکا را جنگ روانی بدانیم، ساده اندیشی است. آمریکا جدی برای ضربه زدن نظامی به ایران برنامه داشت و می‌خواست شکست خود را در جنگ اقتصادی به این وسیله جبران کند و این بر اساس اطلاعاتی است که داریم. این که بمب افکن‌های بی ۵۲ سی و شش ساعت پرواز می‌کردند و ناو هواپیمابر خود را در اقیانوس هند برای دوری از تیررس ایران مستقر کردند برای این بود که ضربه خود را به ایران وارد کنند. نمایش قدرت نیرو‌های مسلح آن‌ها را در عملیاتشان دچار تردید کرد، زیرا اگر جنگنده‌های آن‌ها از هر فرودگاهی در هر کشوری پرواز می‌کردند، فرودگاه و تأسیسات آن کشور با خاک یکسان می‌شد بنابراین نتوانستند از هیچ کشوری به جز ناوهایشان استفاده کنند. آمریکایی‌ها فکر می‌کردند با رفتن به اقیانوس هند از تیررس ما خارج می‌شوند، اما زمانی که در رزمایش یگان موشکی سپاه هدف متحرکی در فاصله ۱۸۰۰ کیلومتری نابود شد حساب کار دستشان آمد که اگر دست از پا خطا کنند یا یک موشک از ناو هواپیمابر آن‌ها شلیک شود یا یک جنگنده بلند شود ناو هواپیمابر آن‌ها هدف قرار می‌گیرد.  وقتی آمریکایی‌ها آسیب پذیری خود را دیدند منصرف شدند.     علوی گفت: سرویس‌های اطلاعاتی دشمنان می‌خواهند سربازشان را از درون کشور انتخاب کنند و با روش‌های گوناگون به وسیله‌ی فضای مجازی، این کار را انجام می‌دهند، البته نه به عنوان سرویس اطلاعاتی بلکه افراد را قبلاً شناسایی می‌کنند که در پی چه چیزی هستند و با همان پوشش؛ سراغ آن‌ها می‌روند.   وی افزود: در پوشش مؤسسه‌ی تحقیقاتی و مطالعاتی سراغ کسانی می‌روند که در پی مطالعه و تحقیق هستند و فعالان اقتصادی را با پوشش بنیاد اقتصادی و اهالی فرهنگ را با پوشش نهاد‌های فرهنگی جذب می‌کنند، بدون این که شخص متوجه شود در دام سرویس‌های اطلاعاتی دشمنان قرار گرفته است.  پس از مدتی که متوجه می‌شود در دام سرویس‌های اطلاعاتی است، ممکن است شرایط برای بیرون آمدنش فراهم نباشد.   سرویس‌های اطلاعاتی برخی کشور‌های منطقه در حال تماس با ما هستند و درخواست کمک می‌کنند که روابطشان را با جمهوری اسلامی ایران از سر بگیرند، البته این مربوط به کشور‌هایی است که روابط خود را با ما قطع کرده اند و آن‌هایی که رابطه بسیار سرد با ما دارند نیز برای بهبود روابط از ما درخواست کمک می‌کنند.  صنعت هسته‌ای ما صلح آمیز است و فتوای رهبر معظم انقلاب اسلامی نیز؛ سلاح هسته‌ای را حرام اعلام کرده است، اما اگر جمهوری اسلامی ایران را به آن سمت هول بدهند دیگر تقصیر ایران نیست بلکه تقصیر آن‌هایی است که ایران را هول داده اند گرچه در شرایط عادی جمهوری اسلامی ایران چنین نیت و برنامه‌ای ندارد. نه تنها عجله‌ای برای بازگشت آمریکا به برجام و رفع تحریم‌ها نداریم بلکه منتظر او نیز نیستیم، زیرا مشکل تحریم را رفع اثر و خنثی کرده ایم و بیش از این نیز خنثی خواهیم کرد. برخی فعالان سیاسی با کلیت نظام اسلامی همراهی و در عین حال انتقاد‌های منصفانه‌ای مطرح کردند و بی رحمانه به دولت نتاختند، اما برخی از آن‌ها رعایت نکردند و به نام انتقاد هر حمله نامهربانانه‌ای را به یکدیگر به ویژه دولت انجام دادند.   نباید دولت را تخریب کنیم، به آن تهمت بزنیم و خائن، نابلد و پیر و خسته بخوانیم.   وزیر اطلاعات افزود: این‌ها انتقاد نیست و   مخالفت‌ها نباید به دشمنی‌ها با یکدیگر منجر شود؛ ما سربازان یک فرمانده و فرزندان یک خانواده هستیم، سربازان یک جبهه که به سمت هم تیراندازی نمی‌کنند بلکه باید به سمت دشمن هدف گیری کنند.
فرهنگی/هنری,محمدرضا صابری دبیر و سخنگوی انجمن سینماداران از تعطیلی تمامی فیلم های اکران شده در سینماهای کشور به مدت سه روز خبر داد. به گزارش به نقل از مهر ، محمدرضا صابری دبیر و سخنگوی انجمن سینماداران ایران اعلام کرد: که تمامی سینماهای کشور به مدت سه روز به مناسبت شهادت سردار قاسم سلیمانی به دست نیروهای جنایتکار آمریکایی تعطیل است. متن بیانیه انجمن سینماداران سینمای ایران به شرح زیر است: «وَلَا تَحْسَبَنَّ الَّذِینَ قُتِلُوا فِی سَبِیلِ اللَّـهِ أَمْوَاتًا ۚ بَلْ أَحْیَاءٌ عِندَ رَ‌بِّهِمْ یُرْ‌زَقُونَ شهادت روش و راه و رسم سرداران بزرگ الهی و رهروان خمینی کبیر است. امروز سردار رشید اسلام و مالک اشتر سپاه ولی امر مسلمین حاج قاسم سلیمانی به دست نیروهای استکبار و توسط ارتش تروریستی آمریکا به درجه رفیع شهادت نائل شده است. انجمن سینماداران سینمای ایران با عرض تسلیت به پیشگاه مقام معظم رهبری، مردم عزیز ایران برای شهادت سردار قاسم سلیمانی، از خداوند متعال برای این شهید و مجاهد سپاه اسلام علو درجات و همنشینی با امام حسین(ع) را آرزو می‌کند و خونخواهی این فرزند بزرگ ایران اسلامی را حق مسلم مسلمانان ایران و جهان می‌داند. انجمن سینماداران سینمای ایران اعلام می‌دارد به مناسبت شهادت سردار قاسم سلیمانی و همچنین اعلام عزای عمومی از سوی مقام معظم رهبری، با هماهنگی سازمان سینمایی تمامی سینماهای سراسر کشور به مدت سه روز تعطیل خواهند بود و هیچ فیلم سینمایی به نمایش در نمی‌آید.» پیش از این خبری مبنی بر توقف اکران فیلم‌های کمدی منتشر شده بود.
ورزشی,جلسه مذاکره مدیرعامل باشگاه استقلال با سرمربی ایتالیایی دقایقی قبل در استانبول ترکیه به پایان رسید. به گزارش سایت رسمی باشگاه استقلال، این جلسه که باحضور امیرحسین فتحی، آندره‌آ استراماچونی، علی خطیر و ایجنت خارجی سرمربی ایتالیایی برگزار شد، حدود چهار ساعت به طول انجامید. در این نشست ابتدا مدیرعامل باشگاه استقلال توضیحاتی درباره جایگاه باشگاه در قاره آسیا، هواداران میلیونی‌اش و امکانات و محدودیت‌ها ارائه داد. در نقطه مقابل هم استراماچونی با صحبت‌های مفصلی که مطرح کرد، نشان داد شناخت دقیقی از تیم استقلال دارد و جزئیات فنی جالبی را درباره بازیکنان عنوان کرد. این نشست در فضای گرم و صمیمی در شرایطی به پایان رسید که قرار شد، نتیجه نهایی این مذاکره روز شنبه ۱۱ خرداد ۱۳۹۸ از طریق رسانه رسمی باشگاه استقلال منتشر شود. به گزارش ایسنا، موکول شدن اعلام نتیجه مذاکره مدیران استقلال با استراماچونی به روز شنبه در حالی رخ داده که پیش از این امیرحسین فتحی، مدیرعامل استقلال اعلام کرده بود که سرمربی جدید استقلال امروز (سه‌شنبه) مشخص می‌شود.
حوادث,"رئیس پایگاه دوم پلیس آگاهی پایتخت، با اشاره به دستگیری چهار عضو یک باند سرقت در محدوده غرب تهران، گفت: این متهمان که با شاه کلید و کارت زنی وارد خانه ها شده و گاوصندق می ربودند، در تحقیقات به 20 فقره سرقت اعتراف کردند. به گزارش سرهنگ کارآگاه، ""محسن معظمی گودرزی""، ضمن تشریح این خبر، گفت: در آخرین روزهای فروردین ماه امسال، با شکایت تعدادی از شهروندان ساکن محدوده های غرب تهران در خصوص سرقت از منازلشان به کلانتری 133 شهرزیبا و 138 جنت آباد، تیمی از ماموران تجسس این کلانتری ها، به بررسی های میدانی در این خصوص پرداختند. این مقام انتظامی عنوان داشت: در همین راستا پرونده ای در کلانتری تشکیل و با دعوت از مالباختگان به کلانتری تحقیقات آغاز شد که تعدادی از مالباختگان با حضور در کلانتری اظهار داشتند که در هنگام عدم حضور در منزل، متوجه شده اند چهار سارق پس از ورود غیرقانونی به منازلشان اقدام به سرقت گاوصندوق و اموال با ارزششان کرده اند. وی افزود: با بررسی فیلم دوربین های مداربسته از محل های سرقت مشخص شد که چهار سارق که کلاه گیس و نقاب به چهره داشتند با یکدستگاه خودروی سواری به محل سرقت های آمده و پس از تخریب توپی درهای ورودی، کارت زنی و یا استفاده از شاه کلید، وارد شده و پس از سرقت گاوصندوق و تعدادی اموال ارزشمند منزل، از محل گریخته اند. رئیس پایگاه دوم پلیس آگاهی پایتخت، بیان داشت: در تحقیقات بعدی شماره پلاک خودروی متهمان به دست آمد و در بررسی های انجام شده مشخص شد که این پلاک مسروقه است و همچنین مشخص شد که متهمان در هر سرقت از یک پلاک مسروقه استفاده می کنند که این مساله سرنخ های تازه ای را در اختیار کارآگاهان قرار داد. سرهنگ گودرزی، تصریح کرد: کارآگاهان پایگاه دوم پلیس آگاهی پایتخت، با بررسی محل های سرقت و انگشت نگاری از محل و همچنین مراجعه به بانک اطلاعاتی پلیس پایتخت موفق شدند یکی از این سارقان را که متهمی سابقه دار بوده و در محدوده اسلامشهر مخفی شده بود، شناسایی کنند. وی اظهار داشت: با به دست آمدن این سرنخ، بلافاصله تیمی از کارآگاهان با هماهنگی از سوی مرجع قضایی به محل اختفای متهم اعزام و موفق شدند طی یک عملیات ضربتی این متهم را که (میلاد) نام داشت در تاریخ 24 اردیبهشت ماه امسال، دستگیر و برای تحقیقات به پایگاه دوم پلیس آگاهی پایتخت منتقل کنند. این کارآگاه پلیس آگاهی، بیان داشت: میلاد در اظهارات خود به کارآگاهان گفت که از شهرستان های غربی کشور به تهران آمده و با اجاره کردن یک خانه مجردی در اسلامشهر، موفق شده خودرویی را با پلاک تهران خریداری کند و در ادامه با همدستی سه تن از دوستانش پلاک خودروهای دیگر را ربوده و پس از نصب به خودروی خود اقدام به سرقت از منازل شهروندان در غرب تهران می کرده است. سرهنگ معظمی گودرزی، افزود: با اعترافات این متهم به جرم خود و اعتراف محل اختفای سایر همدستانش، فردای همان روز یکی از همدستان وی به نام (محمد)، که در حال خرید یک دستگاه آپارتمان در محدوده پرند بود، شناسایی و در بنگاه معاملات ملکی دستگیر و به پلیس آگاهی پایتخت منتقل شد. وی تصریح کرد: متهم دوم(محمد) نیز به جرم خود اعتراف و مخفیگاه دو تن از همدستان دیگرشان را به پلیس معرفی کرد و اظهار داشت که در یک خانه مجردی در محدوده پرند، حضور دارند که بلافاصله با هماهنگی های انجام شده این دو تن نیز دستگیر و برای تحقیقات به پلیس آگاهی منتقل شدند. رئیس پایگاه دوم پلیس آگاهی پایتخت، گفت: متهمان در تحقیقات انجام شده اظهار داشتند که همگی با هم همشهری هستند و پس از حضور در تهران به خاطر مشکلات مالی تصمیم گرفته اند که در محدوده های غرب تهران با توجه به این که مالکان منازل در خارج از کشور و یا مسافرت هستند، اقدام به سرقت کنند و به همین منظور با همدستی هم ضمن زاغ زنی و انتخاب منازل برای سرقت، به شیوه های توپی زنی، کارت زنی و استفاده از شاه کلید اقدام به سرقت می کردند و برای آنکه در سرقت های چهره آنها شناسایی نشود، از کلاه گیس و ماسک استفاه می کردند، اما یکی از آنها که پیش از این نیز سابقه سرقت در پرونده دارد، شناسایی شده و به دستگیری همه آنها ختم شده است. وی اظهار داشت: در بازرسی از مخفیگاه متهمان نیز تعدادی تجهیزات سرقت از چند قطعه کارت، کیف مخصوص سرقت، پلاک های مختلف و مسروقه خودرو، ماسک و کلاه گیس و همچنین مقادیر قابل توجهی وجه نقد، طلا، جواهرات و اموال با ارزش منزل به همراه چند عدد گاوصندوق مسروقه، کشف شد. این مقام انتظامی تصریح کرد: متهمان در اعترافات خود اظهار داشتند که پس از سرقت اموال مسروقه و گاوصندوق های مسروقه را به محدوده های جنوبی تهران و منطقه اسلامشهر برده و به مالخران اموال مسروقه می فروختند. سرهنگ کارآگاه، محسن معظمی گودرزی، رئیس پایگاه دوم پلیس آگاهی پایتخت، در پایان خاطرنشان کرد: با توجه به ارزش اموال مسروقه که بالغ بر 10 میلیارد تومان است و همچنین شناسایی 6 تن از شکات پرونده و احتمال وجود سرقت ها و شکات دیگر، بنابر دستور مرجع قضایی در حال حاضر متهمان در اختیار کارآگاهان پایگاه دوم پلیس آگاهی تهران بزرگ قرار دارند."
فناوری,ویژگی در برای لپ تاپ ها به عنوان جایگزینی برای ویژگی طراحی شده بود. اگرچه در مقایسه با اسلیپ اندکی کندتر رایانه را آماده کار می کند، اما از برق کمتری استفاده کرده و رایانه نسبت به بوت کامل سریع‌‌تر راه اندازی می شود. اما ویژگی هایبرنیت به واسطه تاثیر بر فضای ذخیره سازی همواره مورد بحث بوده است. آیا استفاده از هایبرنیت برای رایانه شما ضرر دارد؟ در ادامه نگاه عمیق‌تری به این ویژگی و این که آیا بر طول عمر رایانه تاثیر می گذارد یا خیر خواهیم داشت. هایبرنیت یک حالت مدیریت نیرو موجود در رایانه های ویندوزی است. کاربران زمانی که به استفاده از رایانه خود نیازی ندارند می توانند از این حالت برای صرفه جویی در مصرف برق و همچنین کاهش قابل توجه مدت زمان راه اندازی دوباره رایانه استفاده کنند. در حالت هایبرنیت، رایانه تمام نشست های فعال (Active Sessions) را از در درایو بوت ذخیره کرده و سیستم را خاموش می کند. زمانی که کاربر رایانه را روشن می کند، داده ها از درایو بوت به حافظه رم باز می گردند، گویی که هرگز رایانه خود را خاموش نکرده اید. در حالت اسلیپ، رایانه تمام نشست های فعال را در حافظه رم ذخیره می کند و به حالت صرفه جویی در مصرف انرژی می رود، اما همچنان به مقداری نیرو برای حفظ داده ها در حافظه رم نیاز دارد. در مقابل، هایبرنیت رایانه را خاموش می کند و دیگر برقی مصرف نمی شود. این یک ویژگی خوب و راحت برای افرادی است که بیشتر وقت خود را در برابر رایانه سپری می کنند. شما می توانید درب لپ تاپ خود را در شرایطی که برنامه ها همچنان در حال اجرا هستند، ببنید، وسایل خود را جمع کرده و به خانه بروید. زمانی که دوباره رایانه خود را روشن می کنید، نشست ها از فایل بازیابی می شوند و نیازی نیست شاهد روند بوت یا راه اندازی دوباره برنامه ها به صورت دستی باشید. زمانی که از خانه دور هستید و می دانید برای مدتی طولانی به منبع برق دسترسی ندارید نیز استفاده از ویژگی هایبرنیت مفید خواهد بود. با استفاده از این ویژگی می توانید دستگاه خود را برای ساعت ها، روزها یا حتی هفته ها در وضعیتی که آن را خاموش کرده اید، نگه داشته و زمانی که دوباره به منبع نیرو دسترسی داشتید رایانه خود را روشن کرده و همه چیز درست از همان جایی که دستگاه را در حالت هایبرنیت قرار دادید، در دسترس خواهند بود.   لپ تاپ های ویندوزی به طور پیش فرض به گونه ای پیکربندی شده اند تا با فشار دادن دکمه پاور یا بستن درب آن در حالت اسلیپ قرار بگیرند. اما شما می توانید از بخش تنظیمات این حالت را تغییر دهید تا ویژگی هایبرنیت جایگزین آن شود.   با توجه به پیکربندی لپ تاپ شما، ویژگی هایبرنیت ممکن است در دستگاهتان غیرفعال باشد. به آدرس Start > Power مراجعه کرده و بررسی کنید آیا گزینه هایبرنیت در کنار گزینه های ریستارت (Restart)، شات داون (Shutdown) و اسلیپ (Sleep) ظاهری می شود یا خیر. اگر این گونه نیست می توانید با طی کردن مراحل زیر آن را در رایانه ویندوزی خود فعال کنید: کلیدهای Win + R را برای باز کردن کادر ران (Run) فشار دهید. واژه control را تایپ کرده و روی دکمه OK کلیک کنید تا بخش کنترل پنل (Control Panel) باز شود. در کنترل پنل به بخش System and Security مراجعه کنید. سپس، گزینه Power Options را باز کنید. در پنل سمت چپ، روی گزینه Choose what the power button do کلیک کنید. روی گزینه Change settings that are currently unavailable کلیک کنید. زیر قسمت تنظیمات شات داون، گزینه هایبرنیت را انتخاب کنید تا فعال شود. روی دکمه Save changes کلیک کنید. افزون بر این، می توانید لپ تاپ خود را به گونه ای تنظیم کنید که پس از مدت زمان مشخصی به صورت اتوماتیک وارد حالت هایبرنیت شود. برای انجام این کار کنترل پنل را باز کرده و به آدرس System and Security > Power Options بروید. در پنل سمت چپ روی گزینه Choose when the computer sleeps کلیک کنید. سپس روی گزینه Change advanced power settings کلیک کنید. در پنجره ای که باز می شود بخش Sleep را باز کنید. سپس Hibernate After را باز کنید و مدت زمان مد نظر خود برای گزینه های استفاده از باتری و اتصال به برق را وارد کنید. گفته شده است که برای وقفه های کوتاه‌تر بهتر است به جای هایبرنیت از حالت اسلیپ استفاده شود. اگر از بخش کنترل پنل به گزینه هایبرنیت دسترسی نداشتید می توانید با استفاده از بخش خط فرمان (Command Prompt) آن را فعال کنید. برای انجام این کار مراحل زیر را دنیال کنید: در بخش جستجوی ویندوز cmd را وارد کنید. روی Command Prompt راست کلیک کرده و Run as administrator را اننتخاب کنید. در پنجره خط فرمان دستور زیر را تایپ کرده و دکمه اینتر را بزنید: Powercfg.exe /hibernate on اکنون به کنترل پنل و بخش گزینه های نیرو رفته و ویژگی هایبرنیت را فعال کنید. فرسودگی هارد دیسک مکانیکی به واسطه خاموش شدن و راه اندازی مکرر رایانه، رایج‌ترین بحث علیه استفاده از ویژگی هایبرنیت است. حقیقت این است که درایوهای مکانیکی مدرن از این نظر بسیار انعطاف پذیرتر هستند و بعید است که به دلیل استفاده از ویژگی هایبرنیت با مشکلات اساسی مواجه شوند. این مشکل در مورد درایوهای اس‌اس‌دی حتی کمتر رایج است. همچنین، هایبرنیت مقداری از فضای ذخیره سازی روی درایو بوت را اشغال می کند. فایل hiberfil.sys از این فضا برای ذخیره وضعیت فعلی رایانه و سپس بازیابی آن هنگام روشن شدن دستگاه استفاده می کند. مقدار فضای اشغال شده به طور معمول برابر با حافظه رم موجود در رایانه است. اگر فضای ذخیره سازی محدودی دارید می توانید فایل hiberfil.sys را برای آزاد کردن مقداری فضای بیشتر حذف کنید. برای غیرفعال کردن هایبرنیت مراحل زیر را دنبال کنید: بخش خط فرمان را باز کنید. دستور زیر را تایپ کرده و دکمه اینتر را بزنید: powercfg.exe /hibernate off از این طریق ویژگی هایبرنیت غیرفعال شده و فایل hiberfil.sys حذف می شود. بیدار شدن دستگاه از حالت هایبرنیت به طور معمول کندتر از حالت اسلیپ است. حتی در یک درایو اس‌اس‌دی، مدت زمان لازم برای آماده به کار شدن رایانه از حالت هایبرنیت چند ثانیه بیشتر از حالت اسلیپ طول می کشد. اما در عوض مصرف باتری به میزان قابل توجهی کاهش می یابد در شرایطی که نشست های فعال شما از دست نمی روند. اگر برای وقفه ای طولانی، به عنوان نمونه چند ساعت یا بیشتر، قصد استفاده از رایانه خود را ندارید اما نمی خواهید برنامه های جاری را نیز ببندید و رایانه خود را شات داون کنید، استفاده از ویژگی هایبرنیت را مد نظر قرار دهید. برای وقفه های کوتاه بهتر است از حالت اسلیپ استفاده کنید و اگر برای چند روز قصد استفاده از رایانه را ندارید آن را شات داون کنید. مورد استفاده بر اساس کاربران متفاوت است اما نکته اصلی بی خطر بودن استفاده از حالت هایبرنیت است. توجه داشته باشید که شات داون کردن رایانه به طور دوره ای به پاکسازی حافظه رم و آزاد کردن منابع سیستم برای بهینه‌سازی عملکرد کمک می کند. همچنین با شات داون کردن رایانه مصرف نیرو را کاهش داده و از آن در برابر نوسانات برق محافظت می کنید. این ادعا که حالت هایبرنیت به طول عمر یک هارد دیسک مکانیکی آسیب می زند، دقیقا یک باور اشتباه نبوده اما تفسیری نادرست از نحوه کارکرد چرخه نیرو است. هایبرنیت تاثیری مشابه خاموش کردن یا راه اندزای مجدد منظم بر دیسک سخت مکانیکی خواهد داشت. اگرچه زمانی که به حالت هایبرنیت وارد و از آن خارج می شوید دور عظیمی از نوشتن صورت می گیرد اما تاثیر آن بر چرخه عمر درایو ذخیره سازی رایانه شما حداقلی است. هایبرنیت یک ویژگی مفید است و این نه به دلیل کاهش زمان بوت دستگاه، بلکه به دلیل ذخیره نشست های فعال است. با این کار، شما می توانید رایانه خود را خاموش کنید بدون این که هنگام روشن کردن دوباره دستگاه به راه اندازی و باز کردن همه چیز از ابتدا نیاز باشد. این برای افرادی که روزانه از چندین مجموعه ابزار به طور مکرر استفاده می کنند، مفید است. این یک خاموشی ایمن، تمیز و کنترل شده است. همانطور که پیش تر گفته شد، هر چند وقت یک بار رایانه خود را شات داون کنید تا از رفع مشکلات مرتبط با بروزرسانی های معطل مانده، پاکسازی حافظه کش و درگیری منابع سیستم اطمینان حاصل شود.
فناوری,"رئیس مرکز تشخیص و پیشگیری پلیس فتای ناجا اعلام کرد که اختلال در سرویس اینترنت کشور صرفاً قطعی و کندی ارتباطات را در پی داشته و هیچگونه دسترسی غیرمجاز یا نشت اطلاعاتی درپی آن رخ نداده است. به گزارش ایسنا، سرهنگ علی نیک‌نفس با اشاره به اختلال رخ داده در سرویس اینترنت کشور گفت: بررسی‌های اخیر تیم تالوس که مرجع تهدیدشناسی و امنیت تجهیزات سیسکو است، نشان دهنده وجود این نقص امنیتی در بیش از 168 هزار ابزار فعال در شبکه اینترنت بوده است و این حمله سایبری ناشی از آسیب پذیری امنیتی در سرویس پیکربندی از راه دور تجهیزات سیسکو بوده و با توجه به اینکه روترها و سوئیچ های مورد استفاده در سرویس دهنده‌های اینترنت و مراکز داده نقطه گلوگاهی و حیاتی در شبکه محسوب می‌شوند ایجاد مشکل در پیکربندی آنها تمام شبکه مرتبط را به صورت سراسری دچار اختلال کرده و قطع دسترسی کاربران این شبکه‌ها را در پی داشته است. وی افزود: حدود یک‌سال قبل نیز شرکت مورد نظر هشداری مبنی بر جستجوی گسترده هکرها به دنبال ابزارهایی که قابلیت پیکربندی از راه دور(smart install client) بر روی آنها فعال است را منتشر کرده بود. به گفته سرهنگ نیک‌نفس، چنانچه قبلا نیز مکرراً تاکید شده است مسئولان فناوری اطلاعات سازمان‌ها و شرکت‌ها باید مستمراً رصد و شناسایی آسیب‌پذیری‌های جدید و رفع آنها را در دستور کار داشته باشند تا چنین مشکلاتی تکرار نشود. رئیس مرکز تشخیص و پیشگیری پلیس فتا ناجا با بیان اینکه هکرها می‌توانند با سوءاستفاده از آسیب‌پذیری شناسایی شده علاوه بر سرریز بافر به حذف و تغییر پیکربندی سوئیچ‌ها و روترهای سیسکو و کارانداختن خدمات آنها اقدام نمایند و همچنین قابلیت اجرای کد از راه دور بر روی آنها را داشته باشند، افزود: در اقدام فوریتی توصیه می‌شود مدیران شبکه سازمان‌ها و شرکت‌ها با استفاده از دستور""show vstack "" به بررسی وضعیت فعال بودن قابلیت smart install client اقدام و با استفاده از دستور ""no vstack"" آن‌را غیرفعال کنند. وی ادامه داد: به علاوه با توجه به اینکه حمله مزبور بر روی پورت 4786TCPصورت گرفته است لذا بستن ورودی پورت مزبور بر روی فایروال‌های شبکه نیز توصیه می‌شود. در مرحله بعد و در صورت نیاز به استفاده از ویژگی پیکربندی راه دور تجهیزات مزبور، لازم است به روز رسانی به آخرین نسخه‌های پیشنهادی شرکت سیسکو و رفع نقص امنیتی مزبور از طریق آدرس پیش گفته انجام شود. نیک‌نفس خاطرنشان شد: برابر اعلام مرکز ماهر وزارت ارتباطات و فناوری اطلاعات تا این لحظه، سرویس دهی شرکت‌ها و مراکز داده بزرگ از جمله افرانت، آسیا تک، شاتل، پارس آنلاین و رسپینا به صورت کامل به حالت عادی بازگشته است و اقدامات لازم جهت پیشگیری از تکرار رخداد مشابه انجام شده است. وی ادامه داد: همچنین پیش‌بینی می‌شود که با آغاز ساعت کاری سازمان‌ها، ادارات و شرکت‌ها، شمار قابل توجهی از این مراکز متوجه وقوع اختلال در سرویس شبکه ‌داخلی خود گردند. لذا مدیران سیستم‌های آسیب دیده باید با استفاده از کپی پشتیبان قبلی، اقدام به راه‌اندازی مجدد تجهیزات خود نمایند یا در صورت عدم وجود کپی پشتیبان، راه‌اندازی و پیکربندی تجهیزات مجددا انجام پذیرد. براساس اعلام مرکز اطلاع رسانی فتا، نیک‌نفس با اشاره به اینکه قابلیت آسیب‌پذیر smart install client نیز با اجرای دستور ""no vstack"" غیر فعال شود، تاکید کرد: لازم است این تنظیم بر روی همه تجهیزات روتر و سوئیچ سیسکو (حتی تجهیزاتی که آسیب ندیده‌اند) انجام گردد. توصیه می‌گردد در روتر لبه شبکه با استفاده ازفهرست کنترل دسترسی(ACL )ترافیک ورودی 4786 TCP نیز مسدود گردد. رئیس مرکز تشخیص و پیشگیری پلیس فتای ناجا اضافه کرد: مجددا تاکید می‌گردد که مسئولان فناوری اطلاعات سازمان‌ها و شرکت‌ها باید نسبت به بررسی مستمر آخرین آسیب پذیرهای سامانه‎ها و ابزارها اقدام و نسبت به بروز رسانی و رفع نواقص احتمالی در اسرع وقت اقدام نمایند."
سلامت,بعضی از خانم ها به طور طبیعی مژه های پر و خوبی دارند، به طوری که گاهی ممکن است بین واقعی یا مصنوعی بودن مژه آنها شک می کنید. اما علاوه بر اینکه این افراد مژه های طبیعی خوبی دارند بلکه مراقبت های لازم را نیز از مژه هایشان انجام می دهند که باعث می شود مژه ها ریزش نداشته باشند و خوش فرم بمانند. اگر شما جزو این دسته افراد با مژه های بلند و پر نیستید، با رعایت این ۵ نکته می توانید به بهبود مژه هایتان کمک کنید. ۱ ) مژه هایتان را شانه کنید. همانند موهایتان که با برس کشیدن حالت بهتری می گیرند، مژه ها نیز نیاز به اینکار دارند. شانه مژه وسیله ای است که برای این کار طراحی شده است، این وسیله کمک می کند مژه های شما رشد بهتری داشته باشند. ۲ ) روغن کرچک به مژه هایتان بزنید. شاید این گزینه برای شما کمی عجیب باشد اما آنتی اکسیدان های موجود در این روغن، مژه ها را تقویت می کند و باعث رشد آنها می شود. مقدار کمی از این روغن را با استفاده از یک قلم آرایشی با دقت به مژه ها بزنید، دقت کنید نیازی نیست روغن از مژه ها بچکد تا نتیجه بدهد، مرطوب کردن مژه ها کافیست. این کار را شب ها قبل از خواب انجام دهید و بگذارید این روغن جادویش را وقتی که خواب هستید انجام دهد. ۳ ) خط باریک بالای چشمانتان بکشید. این هم یک نکته آرایشی برای اینکه مژه هایتان پرتر به نظر برسد. اگر یک خط مشکی باریک بالای مژه ها و داخل آنها بکشید، باعث می شود مژه هایتان پرتر دیده شوند. ۴ ) آرایش چشمانتان را هر شب پاک کنید. این یکی از مسائل مهمی است که هنوز برخی از افراد آن را رعایت نمی کنند. هیچوقت در حالیکه آرایش روی چشم و صورتتان دارید به رختخواب نروید. حتما در صورتیکه ریمل زده اید آن را کاملا تمیز کنید و بعد بخوابید. اگر با مژه های آرایش شده بخوابید، مواد خشک شده روی مژه ها آنها را ضعیف می کنند و منجر به شکنندگی مژه ها و ریزش آنها می شوند. ۵ ) مژه مصنوعی ها را زیر مژه هایتان بزنید نه روی آنها اگر مژه مصنوعی را بالای خط مژه هایتان می گذارید اشتباه می کنید. مژه های اضافه را زیر مژه های طبیعی قرار دهید تا طبیعی تر جلوه کنند و کسی متوجه مصنوعی بودن آنها نشود. منبع:
حوادث,فرمانده انتظامی شهرستان جیرفت گفت: واژگونی پراید در مسیر جیرفت به کهنوج یک کشته و پنج مجروح بر جای گذاشت. واژگونی پراید در مسیر جیرفت به کهنوج یک کشته بر جای گذاشت سرهنگ رضا محمدرضایی روز دوشنبه در گفتگو با خبرنگار ایرنا افزود: گزارش یک مورد سانحه رانندگی در مسیر ترانزیتی جیرفت - کهنوج حوالی دانشگاه جیرفت به مرکز فوریت‌های پلیسی ۱۱۰ اعلام شد. وی ادامه داد: مأموران سریعا در محل حاضر و طبق بررسی نخستین مشخص شد که یک دستگاه خودروی پراید به دلایل نامعلومی در شانه خاکی جاده واژگون شده و راننده و چهار سرنشین این خودرو به شدت مجروح شدند. وی تصریح کرد: مجروحان حادثه توسط مرکز فوریت‌های پزشکی به بیمارستان امام خمینی (ره) جیرفت منتقل شدند و در حین این انتقال، یکی از مجروحان به دلیل شدت جراحات وارده فوت کرد. فرمانده انتظامی جیرفت با بیان اینکه علت این حادثه توسط کارشناسان، بی توجهی راننده خودرو به جلو تشخیص داده شده است، تصریح کرد: با توجه به در پیش بودن تعطیلات تابستانی از همه مردم تقاضا داریم با رعایت و احترام به مقررات، ضمن حفظ سلامتی خود و سرنشینان، از وقوع حوادث رانندگی جلوگیری کنند. شهرستان جیرفت با ۳۰۸ هزار نفر جمعیت در فاصله ۲۳۰ کیلومتری جنوب کرمان واقع شده است.
سیاسی,پایگاه اطلاع رسانی دفتر حفظ و نشر آثار آیت الله خامنه‌ای در آستانه‌ی چهل و دومین سالگرد پیروزی انقلاب اسلامی ایران، ویژه‌نامه‌ی مجازی نشریه مسیر را با عنوان «شهید پیروز» منتشر می‌کند.
سیاسی,محمود صادقی از کاهش مجازات‌های خود در حکم قبلی از سوی شعبه ۶۹ دادگاه تجدیدنظر استان تهران خبر داد .
سلامت,شرکت آمریکایی نواوکس اعلام کرد در مطالعات بالینی یک واکسن ترکیبی که امکان ایمن‌سازی در برابر کووید ۱۹ و آنفلوآنزا را به طور همزمان فراهم می‌کند، نتایج مثبتی را به دست آورده است.     به گزارش ایرنا از گاردین، بر اساس اعلام این شرکت، در آزمایشاتی که روی همسترها انجام گرفت، مشخص شد واکسن در درست توسعه قادر است سطح بالایی از پادتن را در برابر هر دو ویروس کووید ۱۹ و آنفلوآنزا ایجاد کند.   این واکسن جدید دو واکسن NanoFlu و NVX-CoV۲۳۷۳ را که هر دو در مراحل پایانی آزمایشات بالینی هستند، با هم ترکیب کرده است. البته هنوز هیچ‌ یک از این واکسن‌ها مورد تایید سازمان غذا و دارو قرار نگرفته‌اند.   ویروس کرونا عامل بیماری کووید ۱۹ از اواخر سال ۲۰۱۹ در شهر ووهان چین مشاهده و در مدت کوتاهی در همه جهان منتشر شد؛ به طوری که سازمان بهداشت جهانی در اسفند ۹۸ (فوریه ۲۰۲۰) بروز پاندمی (همه‌گیری جهانی) این بیماری را تأیید کرد.   بر اساس آمار رسمی کشورها ویروس کرونا تاکنون حدود ۱۵۵ میلیون نفر را در دنیا به طور قطعی مبتلا کرده و بیش از سه میلیون و ۲۴۰ هزار نفر نیز بر اثر بیماری کووید۱۹ جان خود را از دست داده‌اند.   ویروس کرونا با دست آلوده یا عطسه، سرفه و حتی قطرات تنفسی از طریق دهان، بینی و چشم به افراد منتقل می‌شود. تنگی نفس، خستگی و بدن درد، اختلال در بویایی و چشایی و مشکلات گوارشی از جمله علائم بیماری کووید ۱۹ است. بیش از ۸۰ درصد مبتلایان به ویروس نیز دچار بیماری خفیف می‌شوند.   جهش ویروس کرونا در انگلستان، بزریل، هندوستان و آفریقا که موجب افزایش سرایت، بیماری‌زایی و مرگ و میر آن شده، نگرانی‌های جدیدی را در جهان به وجود آورده است.   از ابتدای شیوع کرونا در ایران (اسفند ۹۸) تاکنون ۷۳ هزار و ۵۶۸ نفر از هموطنان جان خود را از دست داده اند.
فناوری,گوشی هوشمند هوآوی nova 5T با سخت‌افزار بسیار قدرتمند، دوربین چهارگانه همراه با هوش مصنوعی، پشتیبانی از شارژ سریع و قیمت‌گذاری منصفانه و منطقی می‌تواند تبدیل به جایگزینی مناسب برای گوشی‌های پرچم‌دار گران قیمت شود. اواخر سال میلادی ۲۰۱۹ بود که هوآوی از گوشی nova 5T رونمایی کرد. گوشی nova 5T میان‌رده‌ای قدرتمند مجهز به دوربین چهارگانه، تراشه بسیار سریع Kirin 980، طراحی مدرن و رنگ‌های متنوع و زیباست. این گوشی به نمایشگر 6.26 اینچی از نوع IPS مجهز شده، این نمایشگر دارای رزولوشن 2340x1080، تراکم 412 پیکسل در هر اینچ و نسبت تصویر عریض 19.5:9 است. البته دوربین سلفی nova 5T در سمت بالا چپ نمایشگر قرار گرفته است. دوربین سلفی Huawei nova 5T، از سنسور 32 مگاپیکسلی برخوردار است که ضمن ارائه امکان ثبت تصاویری واضح و باکیفیت، به هوش مصنوعی و امکان تشخیص سوژه مجهز شده تا با اعمال بهینه‌ترین تنظیمات به صورت پویا، بهترین نتیجه خروجی را داشته باشد. هوش مصنوعی، مکمل عکاسی با دوربین پشتی چهارگانه این دستگاه نیز است. سنسور اصلی 48 مگاپیکسلی دارای لنز واید، سنسور 16 مگاپیکسلی با لنز اولترا واید، سنسور دو مگاپیکسلی برای سنجش اطلاعات مربوط به عمق میدان و سنسور 2 مگاپیکسلی با لنز ماکرو، اجزای تشکیل دهنده دوربین پشتی nova 5T هستند. قلب تپنده nova 5T، چیپست بسیار قدرتمند Kirin 980 است که از 6 یا 8 گیگابایت حافظه رم کمک می‌گیرد. این چیپست پیش از این در پرچمدارانی مانند Huawei P30 Pro به کار گرفته شده بود. هر دو نسخه‌ این گوشی دارای 128 گیگابایت فضای ذخیره‌سازی داخلی هستند. استفاده از فناوری GPU Turbo در این گوشی به همراه تراشه Kirin 980 باعث شده بتوان عملکردی بسیار خوب و فراتر از بازه قیمتی را از هوآوی nova 5T انتظار داشت. سنسور اثر انگشت nova 5T با دکمه پاور دستگاه ادغام شده تا ضمن ارائه عملکردی بهتر در مقایسه با نمونه‌های Optical تعبیه شده در زیر نمایشگر، از دسترسی بهتری نیز برخوردار باشد. از دیگر ویژگی‌های برجسته nova 5T می‌توان به باتری با 3750 میلی‌آمپر ساعتی با پشتیبانی از فناوری شارژ سریع اشاره کرد. هوآوی این گوشی را به همراه شارژر قدرتمند 22.5 واتی و فناوری شارژ سریع SuperCharge عرضه می‌کند که می‌تواند دستگاه را تنها در 30 دقیقه 50 درصد شارژ کند. موبایل هواوی nova 5T پوششی زیبا و بدنه‌ای براق دارد که با تابش نور به آن، افکت سه‌بعدی زیبایی ایجاد می‌شود و توجه هر بیننده‌ای را به خود جلب می‌کند. این محصول در رنگ‌های مشکی، آبی و ارغوانی عرضه خواهد شد که رنگ آخر، الگویی از نام nova بر روی بدنه دستگاه دارد. شرکت در حال حاضر دومین برند برتر دنیا در حوزه گوشی‌های هوشمند محسوب می‌شود. محصولات و خدمات هوآوی در بیش از 170 کشور جهان ارائه می‌شود و بیش از یک سوم از جمعیت جهان در حال استفاده از این خدمات و محصولات هستند.
حوادث,رئیس جمیعت هلال‌احمر شهرستان کاشمر خراسان رضوی از فوت یک نفر در ارتفاعات شمالی کاشمر بر اثر سقوط از کوه خبر داد. احمد رضاپور در جمع خبرنگاران افزود: در پی اعلام مرکز کنترل و هماهنگی عملیات اضطراری استان خراسان رضوی مبنی بر مصدومیت فردی ۶٠ ساله در ارتفاعات شمالی شهرستان، بلافاصله یک تیم امداد و نجات کوهستان به منطقه اعزام شد. وی تصریح کرد: نجاتگران جمعیت هلال‌احمر پس از عبور از مناطق صعب‌العبور و پیمایش مسیر کوهستانی با پیکر بی‌جان شخص حادثه دیده روبه‌رو شدند. رئیس جمعیت هلال‌ احمر شهرستان کاشمر با بیان اینکه این حادثه شب گذشته اتفاق افتاده و عملیات تا ساعت ۴ بامداد امروز ادامه داشت، افزود: پس از هماهنگی با مراجع قضایی و انتظامی، فرد فوت شده به حاشیه جاده منتقل‌ و تحویل عوامل انتظامی مستقر در محل و خانواده متوفی شد.
حوادث,معاون عملیات اورژانس کشور لز مصدومیت ۱۲ نفر در حادثه واژگونی یک دستگاه وانت خبر داد. حسن نوری در گفتگو با ایلنا؛ درباره حادثه واژگونی یک دستگاه وانت گفت: یک دستگاه وانت در ساعت ۵:۳۸ دقیقه بامداد در محور میناب بندرعباس روستای چاه اسماعیل واژگون شده است. او با بیان اینکه ۲ دستگاه آمبولانس به این حادثه اعزام شده‌اند، گفت: در این حادثه ۱۲ نفر مصدوم که ۶ نفر در محل درمان و ۶ مصدوم دیگر به بیمارستان حضرت ابولفضل(ع) میناب منتقل شدند.
فناوری,اغلب در فیلم‌های هالیوودی، سناریو‌های گوناگونی به نمایش گذاشته می‌شود که طی آن روبات‌ها دست به کار‌های وحشتناکی می‌زنند. اما ۱۲ تهدید اصلی هوش مصنوعی برای انسان چیست؟ به گزارش گروه وبگردی باشگاه خبرنگاران جوان، اغلب در ، سناریو‌های گوناگونی به نمایش گذاشته می‌شود که طی آن روبات‌ها دست به کار‌های وحشتناکی می‌زنند. عده‌ای از تحلیل‌گران معتقدند آنچه در فیلم‌ها نمایش داده می‌شود تقریباً همیشه اغراق‌آمیز است. با این حال همزمان گزارش‌های نگران‌کننده در مورد   منتشر می‌شود که نگرانی‌های زیادی را برانگیخته و شمار آن به دلیل رشد کیفی این فناوری روزافزون است. در ادامه مروری بر دوازده تهدید اصلی هوش مصنوعی خواهیم داشت. بسیاری از سیستم‌های هوش مصنوعی براساس شبکه‌های عصبی کار می‌کنند. در این سیستم‌ها، شبکه‌ای از عصب‌های مصنوعی به هم پیوسته وجود دارند که به سختی می‌توان «انگیزه» آن‌ها را برای تصمیم‌گیری کشف کرد و شما فقط ورودی و خروجی را می‌بینید. چنین سیستم‌هایی خیلی پیچیده هستند. با این وجود در مواردی که تصمیمات نظامی یا پزشکی در کار باشد حیاتی است که بتوان داده‌های خاصی را که منجر به تصمیمات خاص شده‌اند، جست‌وجو کرد. اما در این سیستم‌ها مشخص نیست چه مسئله یا استدلالی منجر به خروجی شد یا از چه داده‌هایی برای آموزش مدل استفاده شده است. وقتی مجموعه داده‌های الگوریتم خود را با ورودی‌های «جهت‌دار» تغذیه کنیم، سیستم منطقی نیز این سؤگیری‌های ما را تأیید و دنبال می‌کند. در حال حاضر سیستم‌های بسیاری وجود دارد که به اقلیت‌های قومی در قیاس با سفیدپوستان ضربه می‌زند، زیرا سیستم‌ها با داده‌های تبعیض‌آمیز تغذیه شده‌اند و خروجی در مورد آن‌ها براساس داده‌های ناقص تولید می‌شود. به طور خلاصه ما مجبور خواهیم بود بیش از حد به خروجی سیستم‌های هوشمند که الگوریتم‌ها و داده‌های آن برای‌مان نامشخص است اعتماد کنیم. جنبه‌های حقوقی سیستم‌هایی که به طور فزاینده‌ای هوشمند می‌شوند و مدیریت را برعهده می‌گیرند مشخص نیست. خطا‌های سیستم AI برعهده چه کسی است؟ آیا می‌توانیم در مورد آن‌ها مانند انسان‌ها قضاوت کنیم؟ چه کسی مسئول سناریویی که در آن سیستم‌ها دچار یک خطای مهلک می‌شوند؟ ابهامات در مورد مسئولیت‌پذیری یکی از نگرانی‌های آتی سیستم‌های هوش مصنوعی است و از این بابت نمی‌توان به آن‌ها تکیه کرد. آیا باید شرکتی را در قبال الگوریتم هوش مصنوعی‌اش مسئول دانست؟ هرچه بیشتر با سیستم‌های هوشمند سروکار داریم، با دامنه بیشتری از اختیارات ماشین مواجه خواهیم شد. اطلاعاتی که دستیار‌های مجازی هوشمندمان در مورد ما دارند از نزدیک‌ترین افراد زندگی‌مان بیشتر است. آن‌ها مجاز به تصمیم‌گیری برای ما نیستند؟ در نهایت آیا خودمختاری سیستم‌های هوشمند را بیش از پیش گسترش می‌دهیم یا باید به هر قیمتی کنترل آن را حفظ کنیم؟ چه چیز‌هایی را مجاز نمی‌دانیم که سیستم‌های هوشمند بدون دخالت انسان تعیین و پیاده‌سازی کنند؟ ما روزانه ۲.۵ کوینتیلیون بایت داده ایجاد می‌کنیم. از کل داده‌های دیجیتال در جهان، ۹۰ درصد فقط در چند سال گذشته ایجاد شده است. یک شرکت برای عملکرد مناسب سیستم‌های هوشمند خود به مقدار قابل توجهی از داده‌های خالص نیاز دارد. به عنوان مثال شرکت‌ها نمایه‌ای کاملاً واضح‌تر از ما را با دقت بیشتری در بانک اطلاعاتی خود ایجاد می‌کنند. نتیجه این است که حریم خصوصی ما از بین می‌رود. حتی اگر بکوشیم از حریم خصوصی شخصی خود محافظت کنیم، شرکت‌ها به سادگی از گروه‌های هدف مشابه (از میان بستگان، دوستان و خویشاوندان ما) استفاده خواهند کرد. افرادی که بسیار شبیه ما هستند و از طریق‌شان داده‌های ما به دست آن شرکت‌ها خواهد رسید. شرکت‌های بزرگ فناوری یعنی فیسبوک، مایکروسافت، گوگل، اپل، علی‌بابا، تنسنت، بایدو و آمازون درصد قابل توجهی از سهام بازار را از آن خود کرده‌اند. این هشت شرکت فناوری چنان توانایی مالی، داده‌ای و ارتباطی بالایی دارند که می‌توانند تقریباً هر کاری را در حوزه فناوری اطلاعات انجام دهند. اینکه این میزان قدرت تنها در دست چند شرکت خصوصی است و ما‌ها پیش از استفاده از سرویس‌هایشان چشم‌بسته توافقنامه سرویس را امضا می‌کنیم، نگران‌کننده است. ابر هوش مصنوعی، نوعی سیستم هوشمند است که هنوز ساخته نشده است، اما پیش‌بینی می‌شود که قادر است بدون دخالت انسان به انواع مهارت‌ها دست یابد و خود را با موقعیت‌های ناشناخته و جدید وفق دهد. پیاده‌سازی چنین سیستمی می‌تواند بسیار نگران‌کننده باشد و چیزی که بسیاری از افراد و عوام را می‌ترساند توسعه چنین سیستمی است. هوش مصنوعی در سال‌های آینده فشار بر بازار کار را تشدید خواهد کرد. افزایش سریع کیفیت هوش مصنوعی تضمین کرده است که سیستم‌های هوشمند در انجام کار‌های خاص ماهرتر از انسان عمل می‌کنند. شناخت الگو‌ها در حجم گسترده‌ای از داده‌ها، ارائه بینش خاص و انجام وظایف شناختی توسط سیستم‌های هوشمند AI انجام می‌شود. به طور خلاصه، سازگاری با محیط کار به سرعت در حال تغییر است و در سال‌های آتی افراد بسیاری بیکار خواهند شد. صرف نظر از اینکه جنگجویان خودکار که براساس هوش خود عمل می‌کنند می‌توانند وحشتناک باشند، اما این فقط تجهیزات نظامی واقعی نیست که تهدیدآمیز است. با توجه به اینکه فناوری روزبه‌روز آسان‌تر، ارزان‌تر و کاربرپسندتر می‌شود و به سادگی در دسترس همه قرار خواهد گرفت این مسئله همچنین کار را برای افرادی که قصد آسیب رساندن دارند نیز آسان می‌کند. افراد امروزه می‌توانند شخصاً هواپیمای بدون سرنشین با کیفیت بالا را با دوربین فیلمبرداری خریداری کنند. نرم‌افزار تشخیص چهره با هوش مصنوعی همین حالا در دسترس است و تعقیب افراد بسیار آسان است. سیستم‌های هوشمند به طور فزاینده‌ای قادر به ایجاد محتوا هستند آن‌ها می‌توانند چهره ایجاد کنند، متن بسازند، توئیت تولید کنند تصاویر را دستکاری کنند، صدا‌ها را شبیه‌سازی کنند و به تبلیغات هوشمند بپردازند. به عبارت دیگر سیستم‌های هوش مصنوعی می‌توانند زمستان را به تابستان و روز را به شب تبدیل کنند. آن‌ها قادرند چهره‌هایی واقعی کامپیوتر از افرادی که هرگز وجود نداشته‌اند ایجاد کنند. نرم افزار منبع باز جعل عمیق (deepfake) قادر است تصاویر افراد را جعل کند. تصور کنید این سیستم دست یک فرد شرور بیفتد. آن‌ها با تلاش کمی قادرند اخاذی کنند. این امر می‌تواند افراد را در حال انجام اموری نشان دهد که هرگز مرتکب آن نشده‌اند. سیستم‌های هوش مصنوعی روز به روز هوشمندتر می‌شوند و دیری نمی‌گذرد که قادر خواهند بود بدافزار‌ها و باج افزار‌ها را با سرعت زیاد و در مقیاس گسترده توزیع کنند. علاوه بر این، آن‌ها به طور فزاینده‌ای در سیستم‌های هک و رمزگذاری و امنیت مهارت دارند. اگر از همین حالا توجه کافی به این موضوع نشود، ممکن است عواقب وخیمی را در پی داشته باشد. به عنوان مثال، اتومبیل خودران را می‌توان نرم‌افزاری روی چهار چرخ تعریف کرد. از آنجایی که این سیستم به اینترنت متصل است اگر هک شود احتمالاً خسارات مالی و جانی در پی خواهد داشت. مهارت‌های انسانی به دلیل استفاده از کامپیوتر و تلفن‌های هوشمند، روزبه‌روز اهمیت خود را از دست می‌دهند. ما در زندگی روزمره مهارت‌های کمتری را می‌آموزیم. دیگر نیاز نیست بیش از یک زبان بلد باشید، نیاز نیست کار با برنامه میکس ویدئو را یاد بگیرید، نیاز نیست کار با بورس را یاد بگیرید، نیاز ندارید ویراستاری را بیاموزید و... در نهایت هوش مصنوعی از ما افرادی نادان خواهد ساخت که بدون توسل به کامپیوتر هیچ کاری نمی‌توانیم انجام دهیم. منبع:آنا
ورزشی,پیشکسوت استقلال می‌گوید پس از تماشای اولین مساقبه آبی پوشان در لیگ برتر مقابل ماشین سازی از اینکه دستیار استراماچونی نیست ابراز رضایت کرده است. پیروز قربانی در گفت و گو با ایلنا، درباره شکست استقلال تهران در هفته اول مسابقات لیگ برتر اظهار داشت: در مورد استقلال من نباید توضیح بدهم بلکه دلواپسان فضای مجازی باید در این خصوص نظری بدهند زیرا آنها دلسوز استقلال هستند نه منی که از کودکی در این تیم حضور داشتم مردم ما متاسفانه دروغ قشنگ را به حقیقت تلخ ترجیح می‌دهند. او ادامه داد: همان‌هایی که منتظرند اتفاقی برای استقلال بیفتد و سریعا اظهار نظر کنند. من اعتقاد دارم به غیر از پیشکسوتان استقلال کسی نباید در مورد استقلال نظر بدهد حتی کسانی که اکنون در سر کار هستند و خانه‌نشین نیستند. قربانی در پاسخ به این سوال که در فضای مجازی می‌گویند به این خاطر که در کنار استراماچونی حضور ندارد منتقد اوست، گفت: یک حقیقت را به شما بگویم شاید آن برهه که به من پیشنهاد حضور در استقلال شد اما آ‌ن اتفاقات پیش آمد خیلی ناراحت شدم زیرا معتقد بودم نحوه برخورد با من اصلا خوب نبود و در واقع به شخصیتم توهین شد اما الان که بازی اول استقلال را در لیگ دیدم احساس خوشحالی کردم که خوب شد به استقلال نیامدم. هنوز هم پای حرفم هستم و هر وقت بدانم در مورد استقلال چیزی هست که باید بگویم حتما آن را بازگو خواهم کرد از هیچ احدالناسی هم ترسی ندارم از این آدم‌هایی که در فضای مجازی بیکار نشستند و فقط منتظرند یک نفر چیزی بگوید و علیه او صحبت کنم باید بگویم وقتم آنقدر ارزش دارد که پیگیر مطالب آنها نباشم. پیشکسوت استقلال افزود: از شما سوال می‌پرسم من اگر در مورد استقلال صحبت نکنم چه کسی باید این کار را بکند اصلا بعضی از آدم‌ها چه کاره هستند که در مورد استقلال نظر می‌دهند. یک چیزی می‌گویم و خلاص هیچ وقت دیگر به عنوان مربی به این تیم باز نمی‌گردم و اگر بخواهم دوباره به تیم استقلال باز گردم فقط به عنوان سرمربی این اتفاق خواهد افتاد.
فناوری,به نظر می‌رسد که صفحه نمایش تعدادی از گوشی‌های تاشو و انعطاف پذیر سامسونگ با مشکل مواجه شده است. به گزارش ایسنا، سامسونگ با انتشار بیانیه‌ای اعلام کرده است که بعد از استفاده از چند نمونه گوشی‌های هوشمند تاشو موسوم به گلکسی فولد (galaxy Fold) معلوم و مشخص شد که صفحه نمایش انعطاف پذیر آنها که قابلیت تبدیل به تبلت شدن را دارند، پس از چند روز استفاده با مشکل مواجه می‌شود. بنابراین لازم و ضروری به نظر می‌رسد که با بررسی‌های دقیق و موشکافی بیشتر به برطرف کردن مشکلات مربوطه بپردازیم و سپس عرضه عمومی آن را آغاز کنیم. گلکسی فولد که یک گوشی هوشمند تاشو مجهز به صفحه نمایش انعطاف پذیر است، یک محصول بسیار گران قیمت و لوکس ارائه شده از سوی شرکت کره‌ای سامسونگ به شمار می‌رود چراکه به هنگام رونمایی از آن، با قیمت ۱۹۸۰ دلار قیمت گذاری شد و در اختیار و معرض دید شرکت کنندگان و علاقمندان قرار گرفت. این گوشی با بهره‌مندی از صفحه نمایش انعطاف پذیر این امکان را به کاربرانش می‌دهد تا در صورت لزوم، از قابلیت بزرگ شدن نمایشگر و تبدیل به تبلت آن نیز استفاده کنند. عرضه اولیه این گوشیِ حدوداً دو هزار دلاری قرار است از ۲۶ آوریل سال جاری میلادی در ایالات متحده آمریکا آغاز شود که البته با توجه به گزارش‌های منتشر شده اخیر مبنی بر خرابی و مشکل در صفحه نمایش آن، به احتمال زیاد زمان عرضه آن نیز به تعویق خواهد افتاد. بر اساس گزارش رویترز، سامسونگ همچنین در ادامه افزوده و تاکید کرده است که متخصصان فنی و کارشناسان مربوطه به دنبال برطرف کردن مشکلات مذکور و همچنین یافتن علت دقیق آن در گوشی‌های تاشوی جدید گلکسی فولد هستند. برخی از منتقدان و تحلیلگران فعال در حوزه تکنولوژی در ادامه این خبر، عنوان کردند همانطور که مدیرعامل شرکت ال‌جی پیش‌تر از عدم تمایل خود به تولید یک دستگاه گوشی هوشمند تاشو و منعطف سخن گفته و اظهار کرده بود که هنوز برای عمومی سازی این تکنولوژی در گوشی‌های هوشمند زود است، به نظر می‌رسد که گوشی‌های تاشو علی رغم پیش بینی‌های انجام شده و قیمت بسیار بالای آنها، قادر نخواهند بود عملکرد موفقیت آمیزی را در بازارهای جهانی فروش موبایل به نام خود ثبت کنند و با مشکلات عدیده ای مواجه خواهند شد.
سلامت,"قائم‌مقام وزیر بهداشت با بیان اینکه روند ابتلا, بستری و فوتی‌های کرونایی در استان‌های با وضعیت قرمز بالاست, گفت: بیماران کرونایی خودسرانه دگزامتازون مصرف نکنند. به گزارش تسنیم, ایرج حریرچی عصر امروز در بازدید از بیمارستان‌های سطح شهر با بیان اینکه هم‌اکنون استان کردستان, جزو استان‌های با وضعیت قرمز کرونا است، اظهار داشت: این‌روزها روند ابتلا, بستری‌ و فوتی‌های کرونایی در استان صعودی و به‌طرز قابل توجهی روبه افزایش است. قائم‌مقام وزیر بهداشت گفت: در برخی از شهرستان‌های استان‌ها با وضعیت قرمز همچون کردستان کمبود تجهیزات پزشکی داشتیم که در این راستا, یک دستگاه سی‌تی‌اسکن به شهرستان مریوان اختصاص و بیمارستان توحید سنندج نیز از لحاظ اکسیژن‌ساز تجهیز خواهد شد. وی درباره تاثیرات دارویی دگزامتازون در بیماران کرونایی اظهار کرد: در برخی از مراحل بیماری, از کورتن استفاده کرده که دگزامتازون هم یکی از انواع کورتن‌هاست اما این به آن معنا نیست که بیماران کرونایی خودسرانه آن را مصرف کنند. حریرچی با اشاره به افزایش آمار مبتلایان و تعداد فوتی‌های کرونایی در 10 استان با وضعیت قرمز, از مردم خواست که از حضور در تجمعات و مراسمات عروسی و ختم خودداری کرده و پروتکل‌های بهداشتی را رعایت کنند. معاون‌کل وزارت بهداشت در این بازدید در یک فضای صمیمی از نزدیک از بیماران کرونایی بستری در بیمارستان‌های سطح شهر سنندج دلجویی کرد."
فناوری,یک مسئول مطلع در وزارت ارتباطات و فناوری اطلاعات به ایسنا خبر داد که محدودیت دسترسی به اینترنت از شب گذشته با تصویب شورای امنیت کشور انجام شده است. خبرنگار ایسنا در گفت‌وگو با یک مسئول مطلع در وزارت ارتباطات و فناوری اطلاعات در خصوص محدودیت دسترسی به اینترنت مطلع شد که با تصویب شورای امنیت کشور و ابلاغ دبیرخانه آن به اپراتورهای اینترنت از شب گذشته و به مدت ۲۴ ساعت دسترسی به اینترنت محدود شده است. پیگیری‌های زیادی از سوی وزارتخانه در حال انجام است تا با رایزنی با دبیرخانه شاک مجوز لازم برای برقراری مجدد ارتباطات و ابلاغ آن به اپراتورها صورت پذیرد.
فرهنگی/هنری,برنامه «عصر جدید» در ماه مبارک رمضان، شنبه‌ها و یکشنبه‌ها بعد از خبر ساعت ۲۲ روی آنتن شبکه سه خواهد رفت. به گزارش ایلنا، فصل سوم مسابقه استعدادیابی «عصر جدید» فرصتی برای شرکت کنندگان در رشته های مختلف هنری، علمی، ورزشی و سرگرمی فراهم کرده است تا به مراحل بالاتری در حرفه خود راه یابند. همچنین «هشتگ عصر جدید» نیز هر شب ساعت ۲۱ از شبکه سه پخش می شود. این برنامه مربوط به مرحله پیش تولید و راستی آزمایی استعدادهای شرکت کننده در برنامه عصر جدید است که طبق روال سری قبل برنامه «عصر جدید»، از شبکه سه پخش خواهد شد.
سیاسی,رییس مجلس شورای اسلامی گفت: به منظور رفع مشکل دسترسی مردم به مسکن و جبران کاهش میزان تولید مسکن، قانون جهش تولید مسکن به زودی ابلاغ و اجرایی می شود. به گزارش ایرنا؛ محمدباقر قالیباف روز پنجشنبه در جلسه نهایی پیگیری و نظارت میدانی که در محل فرمانداری ورامین برگزار شد اظهار داشت: یکی از مسائلی که در مجلس شورای اسلامی دنبال می‌شود، ابلاغ قانون جهشتولید مسکن است تا طی آن، عقب‌ماندگی‌های سال‌های گذشته جبران شود. وی افزود: با توجه به این که ۴۵ تا ۵۵ درصد از هزینه ساخت مسکن را قیمت زمین تشکیل می‌دهد، تلاش می‌شود تا با استفاده از صندوهای زمین مسکن، زمینه احداث مسکن برای اقشار محروم فراهم شود. این مسئول اظهار داشت: در مجلس شورای اسلامی، وظیفه خود می دانیم که علاوه بر قانونگذاریف در حوزه نظارت نیز فعالانه عمل کنیم تا اگر به دلیل برخی از شرایط سخت امکان انجام برخی از کارها وجود ندارد، لااقل احوال مردم پرسیده شود. رییس قوه مقننه خاطر نشان کرد: اولویت نمایندگان مجلس، نظارت بر اجرای قوانین است، اگر قانونی در کشور اجرا نمی‌شود یا قانون به درستی نوشته نشده و یا در اجرا با مشکلاتی مواجه شده که نمونه آن را می‎توان در معطلی ۱۳ ساله اجرای کمربندی جنوبی پاکدشت مشاهده کرد. وی اظهار داشت: هر چند که سیاست مجلس رسیدگی به مناطق محروم و حرکت در مسیر محرومیت‌زدایی است ولی استان تهرا ننیز مانند سایر مناطق کشور مورد توجه نمایندگان است تا محرومیت‌های این منطقه به ویژه جنوب‌شرق تهران که نسبت به غرب استان با مشکلات بیشتری مواجه هستند، برطرف شود. این مسئول با اشاره به تدوین برنامه هفتم توسعه کشور گفت: اجرای این برنامه از اهمیت ویژه‌ای برخوردار است و باید به گونه‌ای تدوین شود که لااقل ۸۰ درصد آن اجرایی شود. رییس مجلس شورای اسلامی افزود: اشکال جدی استان تهران تمرکز جمعیت و افزایش روند مهاجرت نسبت به سرمایه‌گذاری است و این موجب عقب‌ماندگی استان تهران شده و آن را به یکی از مناطق استثاء کشور تبدیل کرده است. وی ادامه داد: بیش از ۲۲ درصد از جمعیت متمرکز کشور تنها در یک درصد از خاک کشور سکونت دارند که این امر موجب شده تا زمین، هوا و محیط زیست استان با مشکل جدی مواجه شوند. رییس مجلس شورای اسلامی تاکید کرد: تردد روزانه ۳ تا ۳ و نیم میلیون نفر به تهران موجب افزایش حمل و نقل و به دنبال آن، افزایش تقاضا برای حمل و نقل ریلی شده که این امر در شهرستان‌های جنوب‌شرق تهران به عنوان یک نیاز اصلی مشاهده می‌شود. قالیباف از تکمیل بیمارستان شهرستان پیشوا، تکمیل کمربندی جنوب پاکدشت و تأمین نیاز قرچک و ورامین به حمل و نقل ریلی به عنوان اولویت‌های این بخش از استان تهران یاد کرد.
ورزشی,باشگاه استقلال برای استفاده از 4 بازیکن جدید خود حتما باید بدهی‌ خود به کمیته تعیین وضعیت را پرداخت کند. به گزارش  فارس، فدراسیون فوتبال مدت‌ها است به باشگاه‌ها اولتیماتوم داده که بدهی‌های قدیمی خود را به بازیکنان و مربیان مختلف پرداخت کنند تا به این شکل باشگاه‌ها به سمت و سویی بروند که تا چند سال دیگر هیچ بدهی به بازیکنان قبلی خود نداشته باشند. در این بین باشگاه استقلال هم یکی از باشگاه‌های بدهکار است که تا چند روز دیگر(9 شهریور) فرصت دارد بدهی‌هایش را به بازیکنان قدمی‌اش پرداخت کند. نفراتی مثل پژمان نوری، حنیف عمران‌زاده، مجید صالح، امیر قلعه‌نویی و ... از باشگاه استقلال طلبکار هستند و پرونده آنها در کمیته وضعیت فدراسیون فوتبال باز است. مسئولان باشگاه استقلال برای اینکه بتوانند از بازیکنانی مثل سیاوش یزدانی، محمد بلبلی، میلیچ و میلاد باقری استفاده کند حتما باید بدهی‌های خود را تسویه کند در غیر این صورت کارت بازی این 4 بازیکن که تا امروز هم صادر نشده برای بازی آینده این تیم صادر نخواهد شد. هر 4 بازیکن در دیدار گذشته استقلال مقابل ماشین‌سازی غایب بودند که البته یزدانی به دلیل محرومیت نمی‌توانست برای آبی پوشان به میدان برود اما 3 نفر باقی مانده هم کارت بازی نداشتند. این بازیکنان البته در هیات فوتبال تهران فرم احراز هویت را پر کرده‌اند اما در صورتی که باشگاه بدهی‌اش را باکمیته تعیین وضعیت تسویه نکند حق همراهی تیمشان در بازی آینده را هم ندارند. استقلال در خط دفاع به دلیل اخراج محمد دانشگر در دقیقه آخر بازی با ماشین‌سازی تنها شاهین طاهرخانی را در این پست دارد و در صورتی که سیاوش یزدانی و میلاد باقری به بازی با فولاد نرسند این تیم دچار مشکل خواهد شد. این در حالی است که استقلالی ها در بازی گذشته از تمامی نفرات فصل گذشته استفاده کردند و علی دشتی، دیاباته به عنوان یار تعویضی به میدان رفتند. مسئولان باشگاه استقلالپیش از این کارت بازی نفراتی مثل دیاباته، دشتی، رضاوند و .... را از سازمان لیگ دریافت کرده بودند اما صدور کارت 4 بازیکن دیگر فعلا در هاله‌ای از ابهام است.
حوادث,دختری که در نوجوانی و با همدستی مادرش، پدر خود را با چاقو به قتل رسانده بود، با حکم قضات شعبه دوم دادگاه کیفری یک استان تهران، با استناد به ماده 91 قانون مجازات اسلامی واعلام نظریه پزشکی قانونی از قصاص نجات یافت. ایران نوشت: 28 خرداد سال 90، جسد مردی میانسال که با اصابت ضربه‌های متعدد چاقو به قتل رسیده بود، در یکی از خیابان‌های شرق تهران کشف شد. یکی از اهالی که شاهد رها کردن جسد توسط یک زن ودختر بود به مأموران گفت: امروز مادر و دختری را که خانه‌شان کمی دورتر از اینجاست، دیدم که جسد را در کوچه انداختند و فرار کردند. من آنها را می‌شناسم. نام آن دختر زهراست و 15 سال دارد. بدین‌ترتیب مادر و دختر دستگیرشده و در بازجویی‌های ابتدایی به قتل اعتراف کردند. زهرا گفت: مدتی قبل با پسری دوست شده بودم و می‌خواستم با او ازدواج کنم اما پدرم مخالفت کرد، برای همین نقشه قتلش را با مادرم کشیدیم. روز حادثه، مقداری قرص در شربت آلبالویش ریختیم.  وقتی خورد بیهوش شد. سپس با مادرم به اتاق خوابش رفتیم. من متکا را روی دهان پدرم گذاشتم و مادرم چند ضربه چاقو به او زد.بعد هم من چاقو را گرفتم و چند ضربه دیگر زدم. وقتی پدرم فوت کرد، جسدش را با مادرم بیرون بردیم و چند کوچه دورتر از خانه رها کردیم. همسر مقتول نیز اعترافات دخترش را تأیید کرد و بدین‌ترتیب کیفرخواست پرونده صادر شد و برای رسیدگی در اختیار شعبه 113 وقت دادگاه کیفری استان تهران قرار گرفت. سپس مادر و دختر با درخواست اولیای‌دم - دو پسر مقتول - به قصاص محکوم شدند. دیوان عالی کشور نیزحکم همسر مقتول را تأییدکرد اما حکم زهرا را برای بررسی سلامت روانی رد کرد و پرونده برای رسیدگی دوباره به شعبه دوم دادگاه فرستاده شد. دادگاه بعدی در حالی برگزار شد که پزشکی قانونی اعلام کرده بود: «زهرا در زمان وقوع حادثه، ماهیت قتل را درک نکرده است.» به این ترتیب دختر 15 ساله با وجود درخواست مجدد قصاص از طرف برادرانش، به حبس محکوم شد. اما این حکم نیز پایانی بر پرونده نبود چرا که دیوان عالی کشور به روند رسیدگی نقص گرفت و پرونده را بار دیگر به دادگاه برگرداند. در جلسه سوم، دو برادر متهم بار دیگربرای خواهرشان درخواست قصاص کردند. سپس زهرا در جایگاه ایستاد و در حالی که اشک می‌ریخت گفت: «من از کاری که کردم پشیمانم. از قضات می‌خواهم اگر حکم‌شان قصاص است، هر چه زودتر آن را صادر کنند و اگر غیر از این فکر می‌کنند، نگذارند در کانون اصلاح وتربیت بلاتکلیف بمانم. من اگر آزاد شوم مثل بچه‌های دیگر زندگی می‌کنم. هرچند برادرانم مرا نمی‌پذیرند و مجبورم به بهزیستی بروم.» سرانجام قضات شعبه دوم به ریاست قاضی زالی وبا حضور قاضی ابراهیم اسلامی –مستشار دادگاه - صبح دیروز پس از بررسی پرونده پزشکی زهرا وتعیین رشد کمال عقلی وی، دریافتند که زهرا در زمان وقوع قتل به رشد کامل عقلی نرسیده بود. به همین خاطر دخترک را به پرداخت دیه و سه سال حبس ازجنبه عمومی جرم محکوم کردند.
فناوری,"فیلیپ استارک طراح فرانسوی طراحی اولین هتل فضایی جهان را آماده کرد. به گزارش ایسنا، ""فیلیپ استارک"" طراح فرانسوی طرحی را برای بخش‌های مسکونی اولین هتل فضایی تجاری جهان را که قرار است در سال 2020 ساخته شود ارائه داده است. این کار به سفارش شرکت اکتشاف فضایی آکسون اسپیس (Axiom Space) به طور خاص برای گردشگری فضایی تهیه شده است. ""استارک"" طراحی برای اقامتگاه فضایی تجاری را برنامه‌ای رویایی می‌داند که شور و شوق واقعی بوجود می‌آورد. وی معتقد است در این طرح باید ایجاد شرایط راحت، هماهنگی کامل با ارزش‌های انسانی و حرکات بدن انسان در بی وزنی رعایت شود به گونه‌ای که مسافر از لحاظ جسمی و روحی احساس آزادی و زندگی در جهانی در حال گسترش را حس کند. اتاقک طراحی شده توسط او که به گفته خودش برای بهبود زندگی در مدار طراحی شده است با دیوارهایی که با نوعی بالشتک از جنس ""جیر"" پوشانده شده‌اند. اتاقک زندگی هر مسافر به فاصله‌های کم لامپ‌های از نوع ال.ای.دی دارد که بنا به سلیقه مسافر در زمان‌های مختلف می‌تواند شدت نور و رنگ آنها تغییر کند و فضایی دلخواه و مطبوعی را برای ساکن اتاق بوجود آورد. فیلیپ استارک مدعی است این دکوراسیون و اجزای آن در جهت راحتی خلق و خوی ساکن آن، ریتم‌های زندگی را تغییر می‌دهد. در ماه ژوئن ""مایکل سوفردینی"" مدیر شرکت اکتشاف فضایی ""آکسون اسپیس"" در تگزاس اعلام کرد که ثبت نام برای سفر 10 روزه به ایستگاه بین‌المللی آغاز کرده است. این سفر 55 میلیون دلاری شامل دوره آموزشی 15 هفته و سفر 10 روز به ایستگاه فضایی بین‌المللی خواهد بود. این شرکت تصمیم دارد در مرحله اولیه هتل فضایی به ایستگاه فضایی بین‌المللی متصل شود اما امکان جداسازی و پرواز مستقل را داشته باشد."
حوادث,دادستان عمومی و انقلاب کرج از کشته شدن یک افسر در انبار مهمات کلاک توسط سربازش خبر داد و گفت: سرباز نیز خودکشی کرد. به گزارش ، حاجی رضا شاکرمی در گفتگو با مهر، با اعلام اینکه یک سرباز در کرج بعد از قتل افسر کادر نیروی انتظامی خودکشی کرد، اظهار کرد: محل وقوع این حادثه انبار مواد ناریه در محل آزادراه تهران - کرج بود که برای حفر تونل مورداستفاده قرار می‌گرفت. وی با اشاره به اینکه دو سرباز و یک کادر نیروی انتظامی مسئول نگهداری از این محل بودند، افزود: اختلاف به سبب پست دادن سرباز باعث بروز این حادثه شده است. دادستان عمومی و انقلاب کرج تصریح کرد: این اختلاف و نزاع بستر گلاویز شدن سرباز نیروی انتظامی با نیروی کادری را فراهم و سرانجام با شلیک اسلحه توسط سرباز؛ نیروی کادری  به قتل می‌رسد. شاکرمی گفت: بعد از این حادثه سرباز نیز  با شلیک گلوله خودکشی می‌کند. به گفته وی تحقیقات در خصوص این پرونده توسط دادستانی عمومی و انقلاب مرکز استان البرز ادامه دارد.
سیاسی,نمایندگان مردم در مجلس شورای اسلامی با یک فوریت نحوه بررسی لایحه جدید بودجه ۱۴۰۰ موافقت کردند. به گزارش ایسنا، نمایندگان مجلس شورای اسلامی در جلسه علنی امروز دوشنبه یک فوریت طرح نحوه بررسی لایحه جدید بودجه ۱۴۰۰ را با ۱۲۱ رای موافق، ۵۳ رای مخالف و ۱۱ رای ممتنع از ۱۹۹ نماینده حاضر تصویب کردند. این طرح ابتدا به صورت دو فوریت ارائه شد که نمایندگان با بررسی آن به شکل دو فوریت مخالفت کردند «محمدحسین حسین‌زاده بحرینی» به عنوان نماینده پیشنهاد دهنده در سخنانی گفت: کلیات بودجه به رغم اینکه در کمیسیون تلفیق تصویب شد ولی در صحن به تصویب نرسید و پس از کش و قوس هایی، سرانجام دولت موافقت کرد که لایحه جدید را به مجلس ارائه دهد. وی با طرح این سوال که اگر دولت آنچنان که وعده داده لایحه جدید را به مجلس ارائه داد، چه باید کرد، گفت: بر اساس آیین نامه باید دوباره ۴۵ روز برای بررسی لایحه بودجه در نظر گرفت که با توجه به فرصت کم این زمان وجود ندارد. مجلس با یک فوریت نحوه بررسی لایحه بودجه ۱۴۰۰موافقت کرد رییس کمیسیون تدوین آیین نامه داخلی مجلس تاکید کرد: اگر به دلایلی مانند آنچه امسال رخ داد بازه زمانی لازم برای طی کردن ترتیبات ۴۵ روزه وجود نداشته باشد، ترتیبات ۱۰ روزه‌ای پیش‌بینی شده که حقوق نمایندگان نیز در آن لحاظ شده، این ترتیبات با قید دو فوریت ارائه شده است تا ظرف ۷۲ ساعت در کمیسیون آیین‌نامه بررسی و برای تصویب به صحن علنی ارجاع شود. وی گفت: برخی نمایندگان خواستار اصلاح موارد دیگری در آیین‌نامه از جمله عدم صراحت به تصویب گذاشتن کلیات و یا گزارش کمیسیون لایحه بودجه را مطرح می‌کنند که این حق برای آنها وجود دارد تا در کمیسیون پیشنهادات خود را مطرح کنند. رئیس کمیسیون آیین‌نامه داخلی مجلس تأکید کرد: به دنبال آن هستیم تا بودجه سال آینده که سال حساسی است به مشکل برنخورد و سند بودجه برای کشور فراهم شود.
ورزشی,با اعلام یوفا مرحله یک چهارم نهایی و نیمه نهایی لیگ قهرمانان اروپا به صورت تک بازی در لیسبون پرتغال برگزار می‌شود. به گزارش ایسنا به نقل از SID، با اعلان یوفا درباره دیدارهای یک چهارم نهایی و نیمه نهایی لیگ قهرمانان اروپا تصمیم گیری شد و بر این اساس بازیهای این مرحله از رقابت ها به صورت تک بازی در لیسبون پرتغال برگزار می‌شود. دیدار نهایی رقابتها نیز به میزبانی لیسبون پایتخت پرتغال برگزار می‌شود. همچنین قرعه کشی مرحله ۱/۴ نهایی لیگ قهرمانان اروپا ۱۰ جولای (۲۰ تیر) انجام می شود. فصل ۲۰۲۰/۲۱ این رقابت ها نیز از ۲۰ اکتبر (۲۹ مهر) آغاز خواهد شد.
ورزشی,رئیس هیات زورخانه و پهلوانی استان تهران اعلام کرد که با توجه به فرهنگ، سنت و دستورالعمل‌های سازمان‌های مربوطه، زنان نمی‌توانند در گود زورخانه ای فعالیت ورزشی داشته باشند. هفته جاری ۲ تن از زنان ورزشکار با رعایت حجاب اسلامی در ساعت تعطیلی زورخانه ولیعصر(عج) شهرستان قدس، اقدام به کباده کشی کردند که این موضوع باعث شد ضمن عواقب نا مطلوب در برخی فضاهای مجازی به برکناری مدیران این مجموعه منجر شد. عباس صباغی روز پنجشنبه در گفت و گو با خبرنگار ایرنا افزود: با توجه به ماهیت این ورزش و تابعیت از فدراسیون مربوطه، هیچ فعالیتی در چارت آن برای فعالیت زنان اندیشیده نشده است. وی با بیان اینکه از ابتدای خلقت این ورزش، پهلوانی در حوزه مردان فعالیت داشته است اضافه کرد: با توجه به تاریخ ۴ هزار ساله ورزش و رعایت آداب و سنت ها، بدعت بردار نبوده که زنان وارد گود زورخانه ای شوند و ورزش کنند. به گفته رئیس هیات پهلوانی استان تهران باتوجه نبود سازوکار و ممنوعیت فعالیت زنان، هرگونه تصمیمی در این خصوص در حیطه وزارت ورزش و فدراسیون مربوطه است. صباغی با اشاره به اینکه مطرح شدن این موارد هماهنگ شده و توسط افرادی در جریان است که روح و ماهیت این ورزش باستانی را تضعیف کنند، تصریح کرد: در حال حاضر ورود خانواده ها به سالن هیچ منعی نداشته و می توانند از روی سکوهای گود هنرنمایی ورزشکاران را نظاره گر باشند. وی در خصوص اینکه تخلف باشگاه مربوطه آشکار است گفت: در ابلاغیه ای به تمام باشگاه تاکید شده تا از چنین اقداماتی جلوگیری کنند. رئیس هیات ورزش زورخانه ای استان تهران با بیان اینکه مدیران این مجموعه ها برکنار نشده اند گفت که با تذکر کتبی از آنان خواسته شده که دیگر این موضوع را تکرار نشوند. صباغی همچنین در خصوص اینکه با توجه به شیوع کرونا هیچ تصمیمی در خصوص برگزاری لیگ ورزش زورخانه ای صادر نشده است گفت: برگزاری مسابقات لیگ با نظر ستاد ملی کرونا و فدراسیون مربوطه صورت می‌گیرد. وی همچنین با بیان اینکه ۸۰ درصد باشگاه‌های زورخانه توسط بخش دولتی اداره می‌شوند گفت: هم اینک ۹۰ زورخانه فعال در سطح استان فعالیت دارند که ۸۰ درصد آنان دولتی و مابقی توسط بخش خصوصی اداره می‌شوند.
فناوری,به گفته وزیر ارتباطات و فناوری اطلاعات، با راه‌اندازی سامانه نت‌سنج پلاس، امکان بررسی کیفیت و سرعت اپراتورها و مشاهده شکایاتی که در هر منطقه از هر اپراتور شده، برای تمامی کاربران فراهم خواهد شد. به گزارش ایسنا محمدجواد آذری جهرمی امشب در پخش زنده اینستاگرام، درباره دسترسی کاربران در کشور به اینترنت اظهار کرد: در پنج سال اخیر تلاش زیادی به وسیله دولت انجام شد که مجموعه ارتباطات مردم و دسترسی آنها به اینترنت توسعه یابد. در ابتدای دولت یازدهم مجموع مشترکان اینترنت موبایل در کشور بیش از 300 هزار نبود و تنها یک اپراتور خدمات 3G ارائه‌ می‌داد، اما امروز هر سه اپراتور موبایل در سراسر کشور این امکانات را فراهم کردند. وی ادامه داد: امروز بیش از 70 میلیون ایرانی در 1242 شهر کشور و بیش از 80 درصد روستاهای بالای 20 خانوار به خدمات پهن باند موبایل دسترسی دارند. سرمایه‌گذاری زیادی توسط دولت و اپراتورها به ویژه در چهار سال اخیر انجام شده که کمیت ارتباطات توسعه جدی پیدا کند اما همیشه خواسته کاربران دو مقوله مهم کیفیت و قیمت بوده است و همواره نظراتی در این زمینه داده می‌شود. وزیر ارتباطات و فناوری اطلاعات با بیان اینکه کاربران نگرانی‌های خود در این حوزه دارید را با ما به اشتراک می‌گذارند، افزود: بهترین راه مدیریت این درخواست‌ها و نیازهایی که مطرح می‌شود این است که ما نظارت دقیقی بر اپراتورها داشته باشیم و از کاری که انجام می‌دهند ارزیابی داشته باشیم. ما امروز سه اپراتور موبایل و بیش از 17 شرکت در حوزه ارتباطات ثابت داریم که با هم رقابت می‌کنند. البته در حوزه ارتباطات ثابت هنوز هم انحصار داریم و صرفا اپراتور مخابرات قابلیت ارائه خدمات را دارد اما در عمده شهرهای کشور ظرفیت رقابت وجود دارد. آذری جهرمی ادامه داد: بیش از 1242 شهر و همه روستاهای کشور در طول دو سال گذشته پایش شدند، در تمام جاده‌ها و محله‌ها، گام‌به‌گام مناطق کشور کیفیت ارتباطات اندازه‌گیری شده و بیش از 6000 سنسور در سراسر شبکه قرار دادیم که به‌صورت آنلاین کیفیت ارتباطات را مورد رصد قرار می‌دهد. تمامی این اطلاعات در سامانه نت‌سنج پلاس جمع شده است. علاوه بر آن شکایاتی که در سامانه 195 طرح شده هم در نت‌سنج پلاس مطرح شده است. وی با برشمردن ویژگی‌های سامانه نت‌سنج پلاس توضیح داد: در نت‌سنج پلاس هر ایرانی در هر مکانی می‌تواند ببیند که چه شرکت‌هایی خدماتشان ارائه می‌شود؟ کیفیت پوشش چیست؟ میزان سرعتی که می‌تواند دریافت کند چقدر است؟ شکایات مردم در آن منطقه چه بوده؟ و اندازه‌گیری‌های کیفی ما چه می‌گوید؟ یعنی هم اطلاعات ما و هم اطلاعاتی که کاربران منعکس می‌کنند در این سامانه وجود دارد. بنابراین در هر نقطه از کشور می‌توانید انتخاب کنید که کدام اپراتور چه سرویسی می‌دهد و از نظرات سایر مردم هم مطلع شوید. وزیر ارتباطات و فناوری اطلاعات با بیان اینکه این کار برای اولین بار در دنیا انجام می‌شود،‌ افزود: هیچ یک از رگولاتورها و سازمان‌های تنظیم مقررات دنیا چنین سامانه‌ای را برای نظارت بر اپراتورهایشان نداشتند. ما این سامانه را به سازمان جهانی مخابرات عرضه و به‌عنوان اولین کشوری که این کار را کرده ثبت می‌کنیم. این سامانه کیفیت را برای شما شفاف می‌کند و به واسطه آن حقوق مشترکان به رسمیت شناخته می‌شود، اعتراض کاربران به فعالیت اپراتورها ثبت می‌شود و همه آنلاین آن را می‌بینند. وی خاطرنشان کرد: در سامانه نت‌سنج پلاس می‌توانید سرعت ارتباطات داخلی و سرعت اینترنت را در منطقه‌ای که هستید اندازه‌گیری کرده و آن را در نقشه ثبت کنید؛ افراد دیگر می‌توانند از نتایج تجربیات شما مطلع شوند و ببینند سرعت شما در آن منطقه چقدر است. همچنین می‌توانید شکایتتان را به‌صورت آنلاین ثبت کنید. شکایتتان از اپراتورها اعم از کیفیت، یا عدم پاسخگویی اپراتورها، گران فروشی یا کم فروشی آنها و سایر مشکلات به‌صورت آنلاین در اختیار همه افراد در مناطق مختلف کشور قرار می‌گیرد. وزیر ارتباطات و فناوری اطلاعات با بیان اینکه مشاهده آمار به‌معنای شفافیت است، افزود: این موضوع برای اپراتورها رقابت‌ ایجاد می‌کنند تا برای بهبود کیفیت تلاش کنند. ما هم شاخص‌هایی به عنوان حداقل‌ها داریم و از این پس با نظرات کاربران به اپراتورها نظارت می‌کنیم. اپراتورها باید به‌ درخواست‌های شما در هر منطقه پاسخ دهند که به چه میزان توانستند نظرات را جلب کنند و سامانه‌های سنجشی و گزارش‌های دوره‌ای سازمان تنظیم مقررات هم به این فیدبک‌ها برمی‌گردد. آذری جهرمی با بیان اینکه شما کاربران به‌صورت مستقیم با ما برای نظارت در مشارکت هستید، گفت: ما این نظارت را به یک نظارت همگانی تبدیل کردیم و از همه شما دعوت می‌کنیم که در آن شرکت و نظراتتان را ثبت کنید، بر اپراتورها و نظارت‌های ما هم نظارت کنید. درنهایت نتیجه این اقدام یک مکانیزم خوب برای افزایش کیفیت ارتباطات در کشور است. بارها عنوان کردیم کیفیت حق‌الناس است و وظیفه ما به عنوان مسوولین، گزارش دادن به شما و تامین نظرات شماست. وی با اشاره به راه‌اندازی سامانه نت‌سنج پلاس از امشب بیان کرد: برای قدردانی از کسانی که در این نظرات مشارکت حضور دارند، جوایزی اهدا می‌کنیم و به‌صورت روزانه به 50 نفر از کسانی که در این فرآیند همگانی مشارکت کنند، یک سال اینترنت رایگان از طرف اپراتوری که استفاده می‌کنند ارائه می‌دهیم. این سامانه می‌تواند بخش زیادی از مطالبات را شفاف کند و بهبود کیفت، بهبود کسب‌وکار را به دنبال خواهد داشت و نتایج نهایی آن هم رضایت شماست و امیدواریم با راه‌اندازی این سامانه به فهم مشترکی از موضوع کیفیت برسیم. وزیر ارتباطات و فناوری اطلاعات با بیان اینکه فرقی بین مناظق محروم و شهری وجود ندارد، در نت‌سنج پلاس همه مناطق حضور دارند، اظهار کرد: اگر کیفیت اپراتوری که از خدمات آن استفاده می‌کنید خوب نیست، این حق را دارید که از خدمات اپراتور دیگری استفاده کنید و یا شکایت خود را ثبت کنید تا اپراتور آن را بررسی کند. از این پس با اطلاعات سامانه نت‌سنج پلاس، می‌توانید اپراتورها را مورد خطاب قرار دهید و کیفیت و سرعت ارتباطات در منطقه خود را در شبکه‌های اجتماعی با منشن کردن بنده یا اپراتورها مورد مطالبه قرار دهید. وی با تایید این موضوع که سرعت اینترنت خانگی در بعضی از استان‌ها به‌دلیل مشکلات در ارائه خدمات پایین است، خاطرنشان کرد: بنا بود امسال VDSL را جایگزین‌ ADSL کنیم؛ در دزفول این اتفاق افتاد، ظرف 10 روز آینده هم بخش زیادی از مشترکان ADSL شهر قم، به VDSL منقل می‌شوند و این سرعت اینترنت خانگی را تا چهار برابر افزایش می‌دهد. وزیر ارتباطات و فناوری اطلاعات افزود: سازمان تنظیم مقررات و اپراتورهای ثابت در تلاش هستند تا به اهداقی که برای پایان سال تعیین‌شده برسند، البته با اطلاعاتی که از کنترل پروژه‌ها دارم، فکر می‌کنم تا پایان سال کمی تاخیر داشته باشند اما تلاش می‌کنیم تا پایان خرداد سال آینده، حداقل 25 درصد مشتریان اینترنت خانگی را به آن چهار برابر سرعت مجهز کنیم و تکنولوژی‌شان را به VDSL ارتقا دهیم. آذری جهرمی درباره کیفیت بازی‌های اینترنتی که یکی از مطالبات کاربران است، اظهار کرد: همان‌طور که همکارانم در شرکت ارتباطات زیرساخت گزارش دادند، نزدیک به دو روز پیش برای 40 بازی رایانه‌ای بهبود جدی کیفیت داشتیم، بخشی از بازی‌ها مانده که در دست اقدام است و دوستان در شرکت ارتباطات زیرساخت قول دادند که موضوع پینگ بازی‌ها تا پایان دو هفته آینده بهبود جدی پیدا کند. وی درباره اینترنت نسل پنج‌ نیز توضیح داد: مقدمات پیاده‌سازی 5G در ایران انجام شده، سازمان تنظیم مقررات هم فراخوان داده و از صاحب نظران دعوت کرده که در تنظیم مقررات شرکت کنند. فکر می‌کنم اولین نسخه 5G را بتوانیم سال آینده در ایران اجرا کنیم و خدمات آن را ارائه دهیم، به‌عنوان یک مطالبه جدی و نیازمندی کسب‌وکارها در کشور. وزیر ارتباطات و فناوری اطلاعات درباره خدمات ارزش افزوده نیز اظهار کرد: ما در حال جمع‌بندی پیشنهاداتمان با مرکز ملی فضای مجازی هستیم. اگر این جمع‌بندی به نتیجه برسد، در جلسه کمیسیون تنظیم مقررات در روز یکشنبه، تعیین تکلیف نهایی کلاهبرداری‌های ارزش افزوده انجام می‌شود و در غیر این صورت در جلسه دو هفته بعد بررسی شده و تا قبل از پایان سال 1398، کلاهبرداری‌های ارزش افزوده حتما تعیین تکلیف خواهد شد.
سیاسی,وزیر نفت گفت: قیمت‌ها دست خداست و هیچ دولتی نمی‌تواند در قیمت گذاری‌ها دخالت کرده و انتظار نتایج مطلوبی را داشته باشد. به گزارش باشگاه خبرنگاران جوان، بیژن زنگنه وزیر نفت حاشیه نمایشگاه ایران پلاست در جمع خبرنگاران گفت: در فرصتی که داشتم با جمعی از شرکت کنندگان در نمایشگاه صحبت کردم. به هر حال صنایع پایین دستی ما فرصت‌های زیادی برای توسعه دارند و خیلی از تجهیزات مورد نیاز را در داخل کشور ساخته می‌شود ما باید با حمایت‌های دولت به خصوص در مناطق کمتر توسعه یافته صنایع پایین دستی پتروشیمی را توسعه دهیم. وزیر نفت ادامه داد: البته اصل وظیفه بر عهده دوستان ما در وزارت صنعت است. ما هم با تولید در صنایع بالا دستی و صنایع پیشران از پیشرفت تکنولوژی حمایت می‌کنیم. وزیر نفت در واکنش به آغاز عملیات اجرایی احداث پتروشیمی اسلام آباد غرب در کرمانشاه در ماه‌های پایانی دولت گفت:ما نمی‌توانیم، چون چند ماه به پایان کار دولت مانده است کار را تعطیل کنیم؛ تا زمانی که مسئولیت داریم به وظیفه قانونی خود بدون هیچ کوتاهی عمل می‌کنیم و با قدرت کارمان را انجام می‌دهیم. او افزود: در جهش دوم و سوم صنعت در شرایط تحریم بودیم. جهش چهارم در این دوره شروع می‌شود. اما تولیدات آن به سال ۱۴۰۴ نمی‌رسد. سه مجتمع بزرگ پتروشیمی داریم که که دو مجموعه در عسلویه قرار دارند که خوراک‌های ترکیبی هیدروکربن مایع و گاز دارند و می‌توانند زنجیره نیاز کشور به انواع پلاستیک را تامین کنند. او ادامه داد:صنعت پتروشیمی با صادرات منابع به دست می‌آورد. حرف‌های تحریم ناپذیر بودن این صنعت شعاری است، پتروشیمی هم تحریم پذیر است، کسانی که می‌گویند پتروشیمی تحریم ناپذیر است زحمات افرادی که در این زمینه تلاش می کنند را نادیده می‌گیرند. همه چیز تحریم پذیر است با مجاهدت و فداکاری تحریم‌ها را دور زدیم. آمریکایی‌ها در تحریم کم نگذاشتند. تحریم‌ها شدید است و فداکاری مدیران بوده که آن‌ها را دور می زنیم. زنگنه گفت: پتروشیمی صنعت بالادستی صنایع نفتی است در تجهیزات ثابت بالای ۸۰ درصد خودکفا هستیم. وزیر نفت گفت: ما بالای هزار و چهل میلیون لیتر گاز خام تولید می‌کینم و بالاترین رکورد تاریخی در تولید را داریم. ولی مردم باید صرفه جویی کنند حتی یک درجه کاهش دما باعث می شود ما شبکه را راحت‌تر مدیریت کنیم. به هر حال من نگرانی برای گاز شهری و خانگی ندارم. زنگنه گفت:ما تا روز آخر به وظایف خود عمل می‌کنیم.برای تخفیف اضافی در خوراک پالایشگاه‌ها نیازمند مجوز قانونی و تایید هستیم. وزیر نفت در پاسخ به انتقادات مبنی بر قیمت گذاری صنایع پایین دستی گفت: قیمت دست ما نیست. قیمت ها دست خداست. هیچ دولتی نمی تواند در قیمت گذاری ها دخالت کرده و انتظار نتایج مطلوبی را داشته باشد.
فناوری,اسنپ حرکت خودرو در مسیرهای پیش‌بینی‌نشده و توقف نامعمول را رصد می‌کند. قابلیت «انحراف از مسیر» در شهرهای تهران، قم و کرج به صورت آزمایشی فعال شده است. اسنپ برای کامل‌تر کردن امکانات امنیتی اپلیکیشن خود قابلیت جدیدی را به این سرویس اضافه کرده است که به صورت هوشمند می‌تواند انحراف از مسیر را در سفر اسنپی رصد کند و در صورت مشاهده‌ی هر مورد غیرعادی تیم امنیت سفر را به‌سرعت مطلع کند. طی یک سال گذشته تیم امنیت و پشتیبانی اسنپ به صورت متمرکز با هدف تامین امنیت در سفرهای اسنپ قابلیت‌ها و ابزارهای متعددی را برای اپلیکیشن اسنپ طراحی کرده‌اند، از جمله مهم‌ترین آن‌ها «سرویس امنیت سفر» است که مجموعه‌ای از امکانات ارتباطی با تیم پشتیبانی و امنیت سفر را فراهم می‌کند. تماس مستقیم و ارسال پیام فوری به تیم امنیت سفر، امکان به اشتراک گذاشتن مشخصات سفر و تماس مستقیم با اورژانس از جمله امکاناتی است که به واسطه‌ی سرویس امنیت حین سفر در اختیار کاربران قرار گرفته است. با اضافه شدن قابلیت رصد انحراف از مسیر می‌توان گفت امکانات و ابزارهای اپلیکیشن اسنپ برای امنیت سفرها به سطح استانداردهای بین‌المللی تاکسی‌های اینترنتی رسیده است و تمامی راهکارهای تکنولوژیکی که دیگر سرویس‌های مشابه در دنیا برای امنیت سفر کاربران‌شان فراهم کرده‌اند در این اپلیکیشن نیز وجود دارد. الگوریتمی که برای این قابلیت نوشته شده است روبه‌بهبود است و در حال حاضر به‌صورت آزمایشی در حال رصد سفرهاست و به مرور با دقت بالاتر می‌تواند تمامی موارد غیرعادی در سفرهای اسنپی را شناسایی و به تیم امنیت اسنپ گزارش کند. در این مرحله تیم امنیت سفر با برقراری ارتباط با مسافر وضعیت سفر را بررسی می‌کند و تمامی اقدامات لازم برای تامین امنیت و رسیدن شما به مقصد را انجام خواهد داد.
فرهنگی/هنری,انیمیشن «پیشخدمت» ساخته فرنوش به جشنواره «اودِنسه» راه یافت. به گزارش مهر، جشنواره فیلم «اودِنسه» که قدیمی‌ترین جشنواره جهانی دانمارک است از ۲۸ آگوست تا ۲ سپتامبر برابر با ۶ تا ۱۲ شهریور برگزار می‌شود. این جشنواره را پرماجراترین جشنواره فیلم‌های کوتاه می‌دانند، چون همیشه برنامه‌های متنوعی از ورک‌شاپ‌ها، تجربه‌های فکری، کنسرت‌ها و ... دارد. هر سال در زمان برگزاری جشنواره «اودِنسه»، مخاطبان این امکان را پیدا می‌کنند که به تماشای فیلم‌های کوتاه دانمارکی و بین‌المللی بنشینند. «پیشخدمت» از بین ۲۵۳۸ فیلمی که برای جشنواره ارسال شده، انتخاب شده است و در بخش مسابقه  با ۱۰۳ فیلم دیگر برای دریافت جایزه رقابت می‌کند. همچنین چندی پیش این انیمیشن توانست جایزه جشن سینمایی مستقل در لندن را از آن خود کند. این جشن سینمایی ۲۹ آوریل برگزار شد.
ورزشی,اعضای هیات مدیره باشگاه پرسپولیس پس از بررسی گزینه های مختلف برای جانشینی ایرج عرب، مدیرعامل پیشین باشگاه های راه آهن و پرسپولیس را به عنوان گزینه نهایی انتخاب کردند. به گزارش  مهر، پس از آنکه ایرج عرب از مسئولیتش در باشگاه پرسپولیس استعفا کرد و وزیر ورزش و جوانان هم صبح امروز سه شنبه رسما استعفای او را تایید کرد، قرار است بزودی جانشین وی انتخاب و معرفی شود. در هفته های گذشته که بحث استعفای ایرج عرب مطرح شده بود، گزینه های زیادی رایزنی برای حضور در باشگاه پرسپولیس را با وزارت ورزش و اعضای هیات مدیره آغاز کردند و جلساتی هم در این زمینه برگزار شد اما در نهایت مدیرعامل پیشین باشگاه پرسپولیس به عنوان گزینه نهایی انتخاب شد. در این مدت از حمیدرضا گرشاسبی، رضا درویش، علی رغبتی، مهدی محمد نبی و ... به عنوان گزینه های مدیرعاملی باشگاه پرسپولیس نام برده شد اما در نهایت اعضای هیات مدیره محمدحسن انصاریفرد را به عنوان گزینه خود انتخاب کردند. انصاریفرد که بازیکن پیشین پرسپولیس است، یک دوره مدیرعاملی این باشگاه را برعهده داشت و در مقطعی هم مدیرعامل باشگاه راه آهن بود. اعضای هیات مدیره باشگاه پرسپولیس برای انتخاب جانشین عرب به توافق رسیده اند و قرار است در صورت تایید وزارت ورزش محمدحسن انصاریفرد به عنوان مدیرعامل باشگاه پرسپولیس معرفی شود.
فرهنگی/هنری,"رئیس اداره گردشگری لیتوانی به دلیل استفاده از عکس‌های جعلی در کمپین تبلیغاتی این کشور به عنوان یک جاذبه توریستی از سمت خود استعفا کرد. به گزارش ایسنا به نقل از بی‌بی‌سی،‌ اداره گردشگری لیتوانی اذعان کرد برخی از عکس‌هایی که در رسانه‌های اجتماعی برای تبلیغ جاذبه‌های گردشگری این کشور منتشر شده، مربوط به کشورهایی دیگر نظیر فنلاند و اسلواکی است! رئیس اداره گردشگری با اعلام اینکه تصمیم گرفته از سمت خود کناره‌گیری کند، عنوان کرد این تصاویر از کشورهای خارجی که تحت عنوان ""واقعیت زیباست"" به عنوان کمپین تبلیغاتی صنعت گردشگری لیتوانی منتشر شده تنها برای انتقال احساس بوده است، ادعایی که در فضای مجازی مایه تمسخر کاربران شده است. «سالیوس اسکورنلیس»، نخست وزیر لیتوانی نیز در واکنش به این اقدام اداره گردشگری به شوخی تصویری از ساختمان کمیسیون اروپا در بروکسل بلژیک به اشتراک گذاشت و نوشت: ما نیز کارمان را در ساختمان جدید دولت در لیتوانی آغاز کردیم. وی تنها چند ثانیه بعد نیز در پیامی جداگانه قول داد این اقدام فریبکارانه را پیگیری می‌کند."
ورزشی,در دیدار نیمه نهایی جام حذفی ۷۰ درصد از سکوها به هواداران تیم سپاهان اختصاص یافت و ۳۰ درصد به هواداران پرسپولیس رسید. به گزارش فارس، در چند روز گذشته بحث‌های زیادی در مورد تقسیم ظرفیت ورزشگاه نقش جهان بین هواداران پرسپولیس و سپاهان در رسانه‌ها مطرح شد. سازمان لیگ معتقد بود طبق آیین‌نامه مسابقات در دیدارهای حذفی که به صورت رفت و برگشت نیست ظرفیت ورزشگاه باید به طور مساوی بین هواداران تیم‌های میهمان و میزبان تقسیم شود. با این حال سپاهانی‌ها به این مسئله معترض بودند و در نهایت پس از جلسات متعددی که در خصوص مسائل امنیتی بازی برگزار شد ۷۰ درصد از ظرفیت سکوهای ورزشگاه نقش جهان به هواداران سپاهان اختصاص یافت و هواداران پرسپولیس صاحب ۳۰ درصد از سکوهای ورزشگاه شدند. دیدار دو تیم روز چهارشنبه ۸ خرداد ساعت ۲۱ برگزار می‌شود و برنده این مسابقه در فینال جام حذفی روز ۱۲ خرداد باید به مصاف تیم داماش گیلانیان برود.
ورزشی,نشست کمیته انضباطی سه بازیکن استقلال به دلیل مسائل به‌وجود آمده در دوحه، برگزار شد. به گزارش ایرنا؛ «سیدحسین حسینی»، «محمد دانشگر» و «فرشید اسماعیلی» در کمیته انضباطی باشگاه استقلال حاضر شدند. حضور این نفرات در کمیته انضباطی باشگاه استقلال به خاطر اتفاقاتی است که در فرودگاه دوحه رخ داد. این نفرات در فرودگاه دوحه حاشیه‌هایی را به وجود آوردند که مدیرعامل سابق استقلال به انتقادات تند از این نفرات پرداخت. قرار است رای این بازیکنان به زودی اعلام شود. گفته می‌شود بازیکنان مورد نظر با جریمه مالی و توبیخ روبرو خواهند شد.
فرهنگی/هنری,« اصغر فرهادی هیچ صفحه‌ای در شبکه‌های اجتماعی ندارد.» به گزارش ایسنا؛ طبق اعلام روابط عمومی دفتر اصغر فرهادی در ایران،« باتوجه به سوءاستفاده‌های انجام شده از نام اصغر فرهادی، مجددا اعلام می‌کنیم که ایشان هیچ صفحه‌ای در شبکه‌های اجتماعی (از جمله اینستاگرام، توییتر، فیس بوک و...) ندارند و هیچ کدام از صفحاتی که به نام ایشان فعالیت می‌کنند، تحت نظارت این کارگردان نیستند.»
سیاسی,معاون اول رییس جمهوری با تأکید بر اینکه نیروهای مسلح نقش موثر و تعیین کننده‌ای در امنیت مرزهای کشور دارند، اظهار داشت: امنیت واقعی در مرزها توسط مرزنشینان تأمین می‌شود و اگر وضعیت زندگی، اشتغال و معیشت مردم مناطق مرزی مساعد باشد به برقراری امنیت در این مناطق کمک خواهد شد. به گزارش ایرنا از پایگاه اطلاع رسانی معاون اول رییس جمهوری، اسحاق جهانگیری روز دوشنبه در دیدار با اعضای فراکسیون مرزنشینان مجلس شورای اسلامی با تأکید بر اهمیت استان‌های مرزی به ویژه در دوران سخت تحریم‌ها گفت: با وجود محدودیت‌های ناشی از تحریم‌ها، بخش زیادی از صادرات و واردات کالاهای مورد نیاز مردم از طریق استان‌های مرزی صورت گرفت و بیش از پیش مشخص شد که استان‌های مرزی چه ظرفیت و امتیاز بزرگی برای کشور هستند. معاون اول رییس جمهوری افزود: تصور ‌آمریکایی‌ها این بود که با اعمال تحریم‌های ظالمانه و ممانعت از فروش نفت، می‌توانند شاهرگ اصلی اقتصادی کشور را قطع کنند و باعث فروپاشی اقتصاد کشور شوند اما با اتکا به ظرفیت‌های داخلی نظیر استان‌های مرزی، خواسته‌های آمریکایی‌ها محقق نشد. جهانگیری با تبریک ایام پیروزی انقلاب اسلامی گفت: رمز پیروزی انقلاب اسلامی، ایستادگی و رهبری امام خمینی(ره)، مقاومت مردم و وحدت کلمه بود و امروز نیز رمز استمرار انقلاب اسلامی، ایستادگی و وحدت کلمه است که همه باید به آن پایبند باشیم. معاون اول رییس جمهوری ایجاد فراکسیون مرزنشینان در مجلس شورای اسلامی را ابتکاری مثبت در جهت حل مشکلات مرزهای کشور و توجه به مسایل معیشتی مرزنشیان توصیف کرد و افزود: دولت از همکاری با این فراکسیون در راستای حل مسایل و مشکلات مرزهای کشور و نیز رفع مسائل مرزنشینان استقبال می‌کند. جهانگیری افزود: جمهوری اسلامی ایران با ۱۵ کشور مرز مشترک دارد و صرف نظر از برخی کشورهای حاشیه خلیج فارس که مرتکب اشتباهاتی شدند و برای خود و مردمشان بدنامی و روسیاهی در تاریخ ایجاد کرده‌اند، سایر کشورهای همسایه روابط صمیمانه و سازنده‌ای با ایران دارند. معاون اول رییس جمهوری ادامه داد: باید تلاش کنیم روابط مان را با کشورهای همسایه به ویژه در حوزه اقتصادی روز به روز گسترده تر کنیم که البته در این زمینه وزارت صنعت معدن و تجارت هدف گذاری مناسبی انجام داده و بر اساس این هدفگذاری حجم مبادلات تجاری با این کشورها طی سال‌های آتی دو برابر خواهد شد. جهانگیری با تأکید بر اینکه نیروهای مسلح نقش موثر و تعیین کننده ای در امنیت مرزهای کشور دارند، اظهار داشت: امنیت واقعی در مرزها توسط مرزنشینان تأمین می‌شود و اگر وضعیت زندگی، اشتغال و معیشت مردم مناطق مرزی مساعد باشد، به برقراری امنیت در این مناطق کمک خواهد شد. معاون اول رییس جمهوری بر ضرورت عمران و آبادانی در مرزها تأکید کرد و گفت: ساماندهی مرزها و حل مسائل کولبری از مهم ترین برنامه هایی است که باید در دستور کار باشد تا از قاچاق کالا جلوگیری شده و بخشی از منافع تجارت مرزی نصیب مرزنشینان شود. جهانگیری در ادامه با اشاره به اینکه دولت چند سال است که لایحه ای را برای ایجاد هشت منطقه آزاد در استان‌های مرزی به مجلس ارائه کرده است افزود: هدف دولت ایجاد تحول اقتصادی در این استان‌ها بوده است اما متأسفانه با وجود موافقت مجلس، مخالفت‌هایی با این لایحه وجود دارد و هم اکنون در مجمع تشخیص مصلحت نظام در دست بررسی است که امیدواریم هر چه زودتر با آن موافقت شود. در این جلسه که معاون رییس جمهوری در امور مجلس نیز حضور داشت، رییس فراکسیون مرزنشینان مجلس شورای اسلامی گزارشی از تعداد نمایندگان فعال در این فراکسیون ارائه کرد و گفت: در حال حاضر ۱۳۸ نفر از نمایندگان مجلس عضو فراکسیون مرزنشینان هستند. وی با اشاره به اینکه ۱۶ دستگاه اجرایی در مدیریت مرزی نقش دارند گفت: گاهی تعارضات و اختلاف نظرها باعث ایجاد موانع در تجارت مرزی می شود که امیدواریم با همکاری دولت و مجلس گامی در جهت روان سازی در تجارت مرزی کشور برداشته شود.
ورزشی,اینستاگرام AFC نظرسنجی جالبی درباره مربیان جوان ایرانی مطرح کرده است. به گزارش خبرگزاری فارس و به نقل از سایت رسمی باشگاه پرسپولیس، صفحه رسمی اینستاگرام کنفدراسیون فوتبال آسیا در یک نظرسنجی از مخاطبان خود خواسته از بین مربیان ایرانی که قبلاً ستاره تیم ملی بوده‌اند و چند سالی است پا به عرصه مربیگری گذاشته‌اند، بهترین مربی را انتخاب کنند. در این نظرسنجی یحیی گل‌محمدی سرمربی فعلی پرسپولیس و علی دایی سرمربی پیشین سرخپوشان هم حضور دارند. فرهاد مجیدی، جواد نکونام و علیرضا منصوریان سایر گزینه‌های این نظرسنجی هستند. مخاطبان باید نام گزینه مورد علاقه خود را در بخش نظرات این پست در اینستاگرام رسمی AFC بنویسند.
سلامت,یا با نام علمی ، گیاهی سرشار از فواید درمانی به شمار می رود. مزایای متعدد ویتکس سبب شده تا شرکت های داروسازی از آن برای تولید انواع مکمل های گیاهی محبوب استفاده کنند. طبق مطالعات معتبر که شماری از آنها توسط در اختیار علاقه مندان قرار گرفته اند، گیاه پنج انگشت در راستای درمان برخی از مشکلات سلامتی موثر خواهد بود: - سندرم پیش از قاعدگی (به اختصار PMS) - اختلالات قاعدگی - ناباروری - آکنه - یائسگی - اختلالات شیردهی از این گیاه در عین حال می توان به عنوان محافظ در برابر نیش حشرات، کمک به بهبود عملکرد دستگاه گوارش، بواسیر یا شقاق، سردرد و کاهش عفونت سود برد. گفتنی است که ویتکس نام بزرگترین جنس از خانواده (به انگلیسی Verbenaceae) است و 25 گونه مختلف در سراسر جهان را به خود اختصاص می دهد. حال در این میان مورد استفاده برای مقاصد دارویی شناخته می شود. میوه این گیاه که به نام معروف است، ابعادی مشابه یک دانه فلفل دارد. اما دلیل استفاده از این عنوان چیست؟ گفته می شود که در دوران قرون وسطی ویتکس برای کاهش میل جنسی مردان کاربرد داشته است و به همین علت هم به میوه آن فلفل راهب می گویند. هم اکنون مشخص شده‌ که این گیاه اثری بر میل جنسی ندارد.  میوه و همچنین سایر قسمت های گیاه در قالب داروهای گیاهی برای درمان انواع بیماری ها مصرف می شوند. لازم به ذکر است که در طب ترکی هم از ویتکس به عنوان عامل هضم کننده، ضد قارچ و همینطور ضد اضطراب استفاده می شود. فوایدی که در ادامه با جزئیات بیشتری شرح داده می شوند، با استناد به مقاله منتشر شده به وسیله جمع آوری شده اند: یکی از ویژگی های بسیار معروف و مورد بررسی ویتکس توانایی آن در کاهش علائم آزار دهنده است. این علائم شامل یبوست، تحریک پذیری، افسردگی، میگرن، درد و حساسیت سینه هستند. محققان بر این باور اند که ویتکس با کاهش سطح هورمون پرولاکتین وارد عمل می شود و از این طریق به تعادل مجدد سایر هورمون های مهم از جمله استروژن و پروژسترون کمک می کند. مجموعه این عوامل به بهبود نشانه های PMS منتهی می شود. طی یک بررسی مشخص شد که 93 درصد از بانوان مصرف کننده مکمل های حاوی ویتکس به مدت حداقل 3 دوره قاعدگی متوالی در مقایسه با گروه کنترل، همگی کاهش علائم PMS را تجربه کردند. آنها به ویژه بر بهبود تحریک پذیری، نوسانات خلقی، سردرد و درد سینه تاکید داشتند. اثرات متعادل کننده هورمونی ویتکس می تواند به تسکین علائم نیز کمک کند. طی یک مطالعه از 23 شرکت کننده خانم در دوران یائسگی خواسته شد تا به مصرف روزانه روغن این گیاه بپردازند. در انتهای پژوهش بهبود برخی از مهم ترین اختلالات یائسگی نظیر تغییرات خلق و خو و خواب شبانه نامطلوب به تایید رسید. در یک پژوهش دیگر که متشکل از 52 داوطلب یائسه بود، شرکت کنندگان به صورت روزانه و منظم متعهد به استفاده از مکمل های دارویی حاوی پنج انگشت شدند. به گفته تیم پزشکی فعال در این بررسی، 33 درصد از بانوان بهبود قوی و مابقی آنها بهبود متوسط علائم یائسگی به ویژه تعریق شبانه و گرگرفتگی را گزارش کردند. با وجود این دسته از مطالعات و همچنین پژوهش های مشابه، محققان معتقد هستند که افراد علاقه مند به فواید این گیاه باید مصرف مکمل ها را به طور منظم و برای بازه زمانی حداقل 2 الی 3 ماه ادامه دهند. البته توصیه می شود که پیش از استفاده حتما با پزشک و یا داروساز در خصوص نحوه مصرف، عوارض و موارد منع مصرف مشورت شود. ویتکس ممکن است به پیشگیری از گزش حشرات هم کمک کند. در واقع دیده شده که عصاره تهیه شده از دانه های این گیاه به دفع پشه ها، مگس ها، کنه ها و کک ها به مدت حداقل 6 ساعت خواهد انجامید. طی مطالعه ای دیگر مشخص شد که اسپری حاوی عصاره ویتکس و سایر عصاره های گیاهی موثر، حداقل 7 ساعت مقابل شپش سر محافظت ایجاد می کنند. علاوه بر این بر اساس یک سری تحقیقات تکمیلی، ویتکس می تواند لارو شپش را بکشد و مانع از تبدیل آن به شپش بالغ شود. - تخفیف سردرد: در یک مطالعه مصرف روزانه مکمل های حاوی ویتکس به مدت 3 ماه توانست شدت میگرن در زنان مستعد طی دوره های قاعدگی را تا 66 درصد کاهش دهد. - اثرات ضد باکتریایی و ضد قارچی: مطالعات آزمایشگاهی نشان می دهند که اسانس های ساخته شده از ویتکس می توانند با قارچ ها و باکتری های مضر مانند استافیلوکوک و سالمونلا مبارزه کنند. - کاهش التهاب: تست های آزمایشگاهی و حیوانی توصیه می کنند که به احتمال بالا ترکیبات موجود در ویتکس حاوی خواص ضد التهابی هستند. - ترمیم استخوان: در یک مطالعه معتبر مارکرهای ترمیم استخوانی در زنان مبتلا به شکستگی های استخوان که ترکیبی از مکمل های متشکل از ویتکس و منیزیم دریافت کرده بودند، در مقایسه با گروه دارونما افزایش نسبی نشان دادند. - پیشگیری از حملات صرع: برخی از مطالعات حیوانی حاکی از آن هستند که ویتکس می تواند حملات تشنج در بیماران مبتلا به صرع را کاهش دهد. ----------------------------------------------------------------
فناوری,"اینستاگرام می‌گوید نمی‌خواهد صحنه رقابت باشد. این شبکه اجتماعی همرسانی عکس و ویدئو، با هدف کاهش فشار روانی و اجتماعی بر کاربرانش به طور آزمایشی اجازه دیدن شمار لایک‌های تصاویر و ویدیوهای بیگانه را به افراد نمی‌دهد.      به گزارش کاربران اینستاگرام باید خودشان را آماده کنند برای اینکه در آینده شمار لایک‌های پای عکس و ویدئوی کاربران دیگر را نخواهند دید. دویچه وله در ادامه نوشت: اینستاگرام می‌خواهد به طور آزمایشی تعداد لایک عکس‌ها و ویدئوها را به‌جز برای خود پست‌کنندگان عکس و ویدیو، غیر قابل رؤیت کند. این پلاتفرم عکس و ویدیو که متعلق به فیس‌بوک است، جمعه ۱۵ نوامبر اعلام کرد: «کاربرانی که آزمایش در موردشان اجرا می‌شود دیگر تعداد لایک‌ها و شمار دیده ‌شدن عکس‌ها و ویدیوهای دیگران را در فید اینستاگرام خود نخواهند دید.» اما تعداد لایک‌های عکس و ویدیوی هر کاربر برایش قابل دیدن خواهد ماند. این آزمایش احتمالا آخرین آزمایشی است که اینستاگرام در این زمینه انجام می‌دهد تا این قاعده را در مورد همه کاربران این شبکه به کار گیرد. اینستاگرام در توضیح این اقدام خود می‌گوید که می‌خواهد «به انسان‌ها کمک کند تا خود را روی عکس‌ها و ویدیوها متمرکز کنند که دارند به اشتراک می‌گذارند و نه اینکه دايم در فکر و دغدغه این باشند که پست‌های‌شان چقدر لایک گرفته است». آدام مسری، رئيس اینستاگرام، در سخنرانی‌ای که هفته گذشته داشت گفت که اینستاگرام حاضر است دست به اقداماتی بزند که ممکن است برای خودش منفعت نداشته باشد اما برای روح و روان کاربران مفید است. اینستاگرام در ابتدا شمار لایک عکس و ویدیو را تنها برای کاربران در استرالیا، برزیل، کانادا، ایرلند، ایتالیا و نیوزیلند غیر قابل رؤیت کرده بود. به گفته اینستاگرام واکنش کاربران مثبت بود، اما چون موضوع بر سر ""تغییری اساسی"" در این شبکه اجتماعی است، نیاز به جمع‌آوری بازخورد بیشتری از سوی کاربران وجود دارد. روشن نیست چه تعداد از کاربران در آزمایش جدید اینستاگرام شرکت خواهند داشت. شمار لایک در پای عکس‌ها و ویدیوها در شبکه‌های اجتماعی می‌تواند موجب ایجاد فشارهای اجتماعی و روانی بشود. برخی از کاربران می‌خواهند هر چه بیشتر پست‌هایی تولید کنند که مورد توجه عموم واقع بشود و پست‌هایی را که به نظرشان توجه زیادی را جلب نمی‌کند پاک می‌کنند.   تهیه و تنظیم خبر: خدیجه جعفری"
سلامت,یک دکترای فیزیولوژی ورزشی گفت: هر فرد روزانه به 0.8 گرم پروتئین به ازای هر کیلوگرم وزن بدن احتیاج دارد. ‌وحید ولی‌پور در گفت‌وگو با ایسنا، بیان کرد: بدن انسان برای رسیدن به حداکثر سلامتی به میزان معینی پروتئین دریافتی در هر روز نیاز دارد. وی اظهار کرد: پروتئین به اسیدهای آمینه شکسته شده و انرژی موردنیاز بدن برای سوخت و ساز عضله‌سازی تأمین می‌شود. ولی‌پور ادامه داد: هر فرد به طور معمول روزانه به 0.8 گرم پروتئین به ازای هر کیلوگرم وزن بدن خود احتیاج دارد. این عضو هیأت علمی دانشگاه لرستان با اشاره به اینکه میزان نیاز بدن ورزشکاران به پروتئین بیشتر از افراد عادی است، اضافه کرد: ورزشکاران استقامتی روزانه به 1.2 تا 1.4 گرم پروتئین به ازای هر کیلوگرم وزن بدن نیاز دارند. وی تصریح کرد: نیاز روزانه بدن ورزشکاران قدرتی به پروتئین 1.2 تا 1.7 گرم به ازای هر کیلوگرم وزن بدن است. ولی‌پور یادآور شد: فرآورده‌های لبنی، تخم‌مرغ، عدس، دانه سویا، گوشت گوساله، مرغ و ماهی سرشار از پروتئین هستند.
سلامت,همه افراد در طول زندگی خود سردرد را تجربه می‌کنند که ممکن است در برخی موارد نشان دهنده یک مشکل جدی در بدن باشد.   به گزارش باشگاه خبرنگاران جوان، بیش‌تر ما در نقطه‌ای از زندگی‌مان سردرد را تجربه کرده‌ایم. برای برخی از آدم‌ها سردرد‌ها مزاحمتی خفیف هستند که خطری ایجاد نمی‌کنند، در حالی‌که سایرین سردرد‌هایی در حد مرگ را تجربه می‌کنند. شدت دردتان به احتمال زیاد به این بستگی دارد که آیا یک سردرد خوشه‌ای، سردرد تنشی، یا میگرن را تجربه می‌کنید. بیش‌تر آدم‌ها فکر می‌کنند خوردن چند قرص مسکن درد را از بین می‌برد، اما اگر این روش موثر نباشد، سردردتان می‌تواند نشانه‌ی یک مشکل جدی باشد.       اگر سردردتان با درد صورت و گردن همراه باشد، این احتمال وجود دارد که یکی از شریان‌های کاروتید واقع در کناره‌های گردن‌تان را پاره کند. هرگونه آسیب وارده به این شریان‌ها منجر به تجمع خون می‌شود، اتفاقی که جریان خون تازه را از قلب به مغز مسدود می‌کند، و پتانسیل آن را دارد که باعث سکته شود.     تجربه‌ی سردرد همراه با بی‌حسی و ضعف متمرکز در یک طرف سر می‌تواند نشانه‌ ممکن ترومبوز وریدی مغزی باشد. یعنی در مغز خون مقداری خون اضافه یا خونریزی وجود دارد، که دلیل عمده‌ی دیگری برای سکته است.     این سردرد‌ها واقعا به اسمشان می‌آیند چرا که به طور ناگهانی و مانند یک رعد و برق حمله می‌کنند، و می‌توانند باعث شوند سرتان حدود یک دقیقه دردی ضربان دار را تجربه کند.   با این حال اگر دردتان پس از یک ساعت بازگردد، می‌تواند شروع یک خونریزی زیر عنکبوتیه‌ مرگبار باشد.     آرتریت سلول غول‌آسا وضعیتی است که در آن شریان‌های درون سر ملتهب می‌شوند. این التهاب اغلب همراه با درد پشت چشم، بالای گردن، و پشت سر است.   همچنین تجربه‌ دید تار هم معمول است، و اگر مدت زیادی درمان نشود می‌تواند خطر سکته را افزایش دهد، و حتی منجر به کوری دائمی شود.   اما با اعمال برخی تغییرات در سبک زندگی می‌توان احتمال سکته مغزی را کاهش داد.     اگر سوار بر دوچرخه‌تان تصادف کردید، یا در یک بازی فوتبال یا بسکتبال خودتان را مجروح کردید، و در طول ۱۰ روز پس از آن اتفاق سردرد‌هایی تجربه کردید، احتمال زیادی دارد که دچار ضربه‌ مغزی شده باشید.     این نوع سردرد بیش‌تر احتمال دارد علامت هشداری برای مننژیت باشد، زیرا حدود ۹۵ درصد تمام بیمارانی که مننژیت را تجربه می‌کنند، سردرد‌هایی همراه با خشکی گردن را گزارش می‌دهند.     سردرد گرفتن بعد از تمرین یا ورزش کردن احتمالا نشانه‌ کم‌آبی است. پس دفعه‌ بعد که برای یک تمرین شدید از خانه بیرون می‌زنید، یک بطری آب همراه‌تان ببرید تا مطمئن شوید به بدن‌تان آب کافی می‌رسد. دهیدراته شدن می‌تواند به ارگان‌های بدن آسیب زیادی وارد کند     وقتی باردار هستید در واقع به نوعی معمول است که اغلب اوقات سردرد‌هایی را تجربه کنید، اما اگر این سردر‌ها برای شما غیرمعمولی شوند، عاقلانه آن است به پزشک‌تان مراجعه کنید.
ورزشی,زنیت با گلزنی مهاجم ایرانی اش توانست یوفا را شکست دهد. به گزارش ایسنا، زنیت یکشنبه در هفته نوزدهم لیگ یک روسیه به مصاف یوفا رفت و ۲ بر یک مهمانش را شکست داد. سردار آزمون در ترکیب اصلی زنیت حضور داشت و گل نخست تیمش را در دقیقه ۳۴ به ثمر رساند. مهاجم ایرانی ۹۰ دقیقه بازی کرد. زنیت با ۴۰ امتیاز در جایگاه نخست قرار دارد.
ورزشی,امیرحسین فتحی مدیرعامل باشگاه استقلال بامداد فردا (پنجشنبه) جهت حضور در جلسه دادگاه عالی ورزش (CAS) راهی سوئیس می‌شود. به گزارش سایت رسمی باشگاه استقلال، مدیرعامل باشگاه استقلال جهت حضور در جلسه‌ای که به بررسی شکایت باشگاه استقلال در مورد سوپر جام تشکیل شده، تا ساعاتی دیگر تهران را به مقصد سوئیس ترک می‌کند. این جلسه روز جمعه در محل دادگاه عالی ورزش برگزار می‌شود و فتحی شنبه به تهران باز می‌گردد. علی خطیر معاون ورزشی استقلال نیز پیش از این راهی سوئیس شده بود و در این جلسه مدیرعامل استقلال را همراهی می‌کند.
سیاسی,معاون اول رییس جمهوری با تاکید بر ضرورت فراهم شدن زمینه حضور حداکثری مردم در انتخابات ریاست جمهوری سال آینده گفت که برگزاری انتخابات پرشور، بهترین ساز و کار نمایش اقتدار ملی و دفع خطرات بین المللی و جهانی است. به گزارش ایرنا؛ اسحاق جهانگیری در جلسه ستاد اقتصاد مقاومتی استان گلستان با اشاره به شرایط امروز کشور اظهار داشت: امروز از یک سو با تحریم های ظالمانه آمریکا روبرو هستیم و این تحریم ها بر مهمترین منبع درآمدی کشور یعنی فروش نفت متمرکز شده است و نظام بانکی، کشتیرانی و سیستم حمل و نقل هوایی و زمینی را نیز تحت تأثیر قرار داده اند به گونه ای که به تعبیر خود آمریکایی ها تحریم هایی هوشمند هستند تا اقتصاد ایران را به زانو درآورند. معاون اول رییس جمهور تصریح کرد: به فضل الهی ملت ایران با تأسی از راهبرد مقاومت که مقام معظم رهبری در مقابل فشار حداکثری آمریکا ترسیم کردند، شرایطی در کشور حاکم شده که مردم ایران با وجود فشارها همچنان سربلند هستند و ترامپ و تیم او به تاریخ سپرده شده اند. جهانگیری با بیان اینکه البته تحریم ها بر زندگی مردم و نیز برتوسعه و پیشرفت کشور اثر گذاشته است، گفت: هنوز توسعه و برنامه های عمرانی کشور در دست دولت است و بخش خصوصی به معنای واقعی میدان دار اقتصاد کشور نیست. وقتی فشار بر منابع دولت وارد می شود به طور طبیعی روند توسعه کشور نیز کُند خواهد شد. معاون اول رییس جمهور ادامه داد: گاهی که شرایط کشور را با نقطه مطلوب مقایسه می کنیم به طور طبیعی فاصله زیاد است اما وقتی شرایط کشور را با اتفاقاتی که ممکن بود رخ بدهد مقایسه کنیم، می بینیم که در هر زمینه پیشرفت صورت گرفته است. جهانگیری با تأکید بر اینکه صاحب نظران و دلسوزان کشور باید با مردم صادق باشند، خاطرنشان کرد: آمریکایی ها ملت ایران را تحریم کردند و هدفشان فروپاشی اقتصاد کشور و نظام بود. وقتی این موضوع را در نظر می‌گیریم می‌گوییم مردم ایران سربلند هستند و توانسنتند با افتخار از زیر بار فشارها عبور کنند اما وقتی این سخن را مطرح می کنیم عده ای می گویند انگار خبر ندارید که وضعیت مردم چگونه است و چه فشارهایی را تحمل می کنند. معاون اول رییس جمهور اضافه کرد: باید این نکته را مورد توجه قرار دهیم که آمریکایی ها می خواستند ۲۲ بهمن سال ۹۷ در تهران باشند و ملت ما نتواند جشن پیروزی انقلاب اسلامی را برگزار کند. در مقایسه با این اتفاق که ممکن بود رخ دهد باید بگوییم که مردم سربلند هستند و اقتصاد کشور سرپا است. جهانگیری خاطر نشان کرد اما اگر بخواهیم شرایط مردم را که ناشی از فشارهای سال های اخیر بوده در نظر بگیریم هیچ کس نمی تواند منکر این موضوع شود که مردم در سختی قرار دارند و در این سال ها با بزرگواری، فشارها را تحمل کردند. معاون اول رییس جمهور با بیان اینکه تلاش جدی دولت این است که تحریم ها را به تعبیر مقام معظم رهبری حتی اگر شده یک روز هم زودتر از میان برداریم، اظهار داشت: ما باید به دنبال راهکارها و تدابیری باشیم تا فشار جدیدی بر مردم وارد نشود. ما مسئولیت یافته ایم تا در برابر مشکلات تدابیر لازم را اتخاذ کنیم. کسی که مسئولیت پذیرفته نباید تسلیم شود و باید با اقدامات مدبرانه به دنبال حل مشکلات و رفع موانع باشد. جهانگیری گفت: خیلی ها در دنیا تصور می کردند که ایران در جریان پروتکل الحاقی به گونه ای عمل می کند که دشمنان ایران خوشحال می شوند و می گویند که دیدید ایران به دنبال بمب هسته ای است و بازرسان آژانس بین المللی انرژی اتمی را اخراج کرد، پس لازم است با این کشور برخورد شود. معاون اول رییس جمهور افزود: دولت ایران ضمن آنکه مصوبه مجلس شورای اسلامی را عیناً اجرا کرد اما این کار را به نحوی انجام داد که همه در مقابل ملت ایران سر تعظیم فرود آوردند و احساس کردند که این ملت و مسئولان کشور می توانند به گونه ای با تدبیر عمل کنند که کمترین انحراف و حرکت به سمت سلاح هسته ای وجود نداشته باشد و ضمن اجرای دقیق قانون مصوب مجلس از بازرسی و نظارت نیز واهمه ای نداشته باشند و با صدای واحد از عزت کشور حراست و حفاظت کنند. جهانگیری اضافه کرد: ‌ما همان مدیرانی هستیم که توانستیم در مقطعی تحریم ها را کم اثر و در برخی موارد بی اثر کنیم و این سیاست همچنان از سوی دولت دنبال خواهد شد. جهانگیری با یادآوری اینکه سال گذشته در همین ایام سخت ترین روزهای کشور را سپری می کردیم، افزود: متأسفانه برای پزشکان و کادر درمانی لوازم حفاظت شخصی به میزان کافی وجود نداشت و حتی زمانی که از اروپا ماسک خریداری کردیم در فرودگاه مانع از ارسال به ایران شدند. جهانگیری با قدردانی از همراهی مردم در مقابله با کرونا خاطرنشان کرد: ‌در زمینه واکسن کرونا نیز هم تلاش کرده ایم که در داخل واکسن ساخته شود که امیدوارم به زودی واکسن های داخلی به تولید برسد و هم تلاش کرده ایم از واکسن های مورد اطمینان و معتبر دنیا تهیه و تامین کنیم. معاون اول رییس جمهور با اشاره به اعلام وزارت بهداشت مبنی بر آغاز وکسیناسیون سالمندان در کشور گفت: واکسیناسیون سالمندان با روش و مدلی انجام خواهد شد که هیچ تبعیضی در آن وجود نخواهد داشت و مسئولین کشور نیز مانند مردم عادی واکسن دریافت خواهند کرد. جهانگیری گفت: در این هفته و هفته های آینده واکسن های خریداری شده وارد کشور می شود و کار واکسیناسیون بدون تبعیض مطابق برنامه ریزی و به سرعت انجام خواهد شد. معاون اول رییس جمهور با ذکر خاطره ای از دوران مسئولیت خود در وزارت صنایع و معدن در دولت اصلاحات گفت: یکی از استان های شمالی کشور پیش از انقلاب جزو چهار یا پنجمین استان صنعتی کشور بود و در دوره مسئولیت من در آن مقطع به استان پانزدهم و یا شانزدهم تنزل پیدا کرده بود، وقتی با مسئولین و نخبگان ماجرا را بررسی کردم به این نتیجه رسیدیم که چپ روی علیه بخش خصوصی در آن استان با شدت انجام شده است، به طوری که صاحب سردخانه ای که اموالش مصادره شده بود پس از گذشت بیش از ٢٠ سال درخواست داشته که آن را در اختیار بگیرد اما هنوز موفق نشده بود. این در حالی بود که در مرکز کشور پس از انقلاب تصمیم گرفته شد که به مسئولین استانی این اجازه را می داد که مدیری را تعیین کنند تا کارخانه هایی که مالکان آنها از ترس فرار کرده بودند به هنگام برگشت صاحبان کارخانه، مسئولیت را به آنها واگذار کنند. جهانگیری با ابراز تأسف از معطل ماندن تصویب منطقه آزاد اینچه برون گفت: آقایانی که دولت را متهم به تعلل و عدم تصمیم گیری می کنند یک موضوع ساده را ماه هاست که معطل کرده اند و مردم و دولت چشم انتظار تصمیم آنها نشسته اند که آیا اجازه می دهند منطقه آزاد ایجاد شود یا خیر؟ این خواست فقط متعلق به مردم گلستان نیست در کردستان، ایلام، کرمانشاه، سیستان و بلوچستان و هرمزگان نیز مردم چشم انتظار هستند. معاون اول رییس جمهور گفت: ما خواستیم تا با این تصمیم تحرکی جدی در زندگی مردم مرزها و تسریع در توسعه این مناطق انجام شود که امیدواریم همه همت کنند تا تصمیمات لازم به سرعت اتخاذ شود. متأسفانه هیچ کس درباره ای تعلل پاسخگو نیست فقط اگر دولت قصور داشته باشد مورد انتقاد قرار می گیرد. آنها پاسخ مردم را نمی دهند و دولت باید پاسخگو باشد حتماً در این نوع نظام تصمیم گیری باید تغییراتی به وجود آید. جهانگیری با اشاره به موضوع اکتشاف نفت در استان گلستان گفت: مقدمات کار اکتشاف نفت و گاز آغاز شده و باید این طرح انجام شود. با توجه به کشف منابع نفت و گاز در کشورهای حاشیه خزر این امکان در استان گلستان نیز وجود دارد و امیدواریم با کشف منابع نفت بتوانیم از منابع آن برای توسعه استان بهره مند شویم. اسحاق جهانگیری همچنین عصر روز شنبه در نشست با نخبگان گلستان اظهار داشت: علاوه بر آن، انتخابات پرشور با مشارکت زیاد توطئه های دشمنان برای وارد کردن آسیب به کشور را نقش بر آب خواهد کرد. وی بیان کرد: بخشی از زمینه سازی برای برگزاری انتخابات پرشور بر عهده حکومت و نهادهای دولتی و بخش دیگر بر عهده نخبگان است که اگر برنامه منسجمی برای آن تدوین شود مردم وارد صحنه شده و اقتدار ایران بار دیگر به جهانیان ثابت خواهد شد. وی به خدمات دولت تدبیر و امید اشاره کرد و گفت که با وجود مشکلات فراوان دولت از جمله تحریم، اقدامات موثر و فراوانی در این ۲ دوره انجام شد. معاون اول رییس جمهوری ادامه داد: تلاش کردم تا جایی‌که میتوانم برای حل مشکلات مردم مردم موثر باشم و این مسیر را همچنان ادامه خواهم داد. وی با اشاره به این که برجام یک سند معتبر است افزود: آمریکا از برجام خارج شد و تحریم علیه ایران را بیشتر کرد اما ما در یکسال اخیر کاری نکرده و بر مبنای برجام تعهدات خود را کنار گذاشتیم. جهانگیری گفت: با تدبیر، درایت، هوشمندی و نیز براساس سه اصل عزت، حکمت و مصالحت مورد تاکید مقام معظم رهبری، از مشکلات پیش‌رو عبور خواهیم کرد. وی با تحسین استقامت چند سال اخیر ملت ایران در برابر دشمنان گفت: تاب آوری ملت ایران در تاریخ بی سابقه بود و با تحمل و صبوری آمریکایی ها را به نقطه ای رساندند که جان بولتون مشاور امنیت ملی سابق این کشور به عنوان یک فرد ضد ایران اعتراف کرد برنامه آمریکا علیه ایران شکست خورده است. وی با اشاره به مقاومت ایران در برابر دشمنان گفت: در داخل و خارج از کشور تلاش می شود مشکلات کشور را برای ملت ایران بزرگ جلوه دهند ولی آن ها نسبت به توانمندی ملت و دولت ایران مرتکب اشتباه بزرگ شده اند. وی خطاب به کسانی که می گویند اقدامی از سوی مدیران کنونی کشور صورت نگرفته است، افزود: در این شرایط سخت اگر مسیر پیشرفت کشور نسبت به دولت های قبل بیشتر نبوده، کمتر هم نیست. وی به ظرفیت های گلستان اشاره کرد و گفت: تاکنون دولت برای حل مساله خلیج گرگان، ایجاد طرح گردشگری آشوراده و تسریع در تصویب منطقه آزاد تجاری اینچه برون پیگیر بوده و از این پس هم با جدیت اقدام خواهد کرد. جهانگیری با بیان که سعی دولت استفاده از ظرفیت همه اقوام در مدیریت کشور است، افزود: مکلفیم از ظرفیت اهل سنت که همواره در کنار انقلاب بودند در مدیریت استفاده کنیم.
فرهنگی/هنری,رییس هیات مدیره انجمن صنفی دفاتر خدمات مسافرتی استان تهران با بیان این‌که کلاس قیمتی پایین در پروازها دیگر پیدا نمی‌شود، هشدار داد: افزایش قیمت بلیت پروازهای داخلی، گرایش به سفرهای خارجی را بیشتر خواهد کرد. امیرپویان رفیعی‌شاد با به چالش کشیده شدن نرخ بلیت برخی پروازها از سوی سازمان تعزیرات، درباره اثرگذاری افزایش نرخ‌ها در بازار سفرهای هوایی، به ایسنا گفت: بررسی‌ها نشان می‌دهد حجم سفرهای هوایی توریستی کاهش یافته و سفرهای هوایی بیشتر جنبه غیرتوریستی، تجاری و کاری پیدا کرده است. او روند افزایشی نرخ‌های بلیت پروازهای داخلی را عاملی برای گرایش بیشتر مردم به سفرهای خارجی دانست و اظهار کرد: هنگامی که نرخ مسیر داخلی با قیمت بلیت یک مقصد خارجی برابری می‌کند، طبیعتا اقبال هموطنان به آن مقصد خارجی بیشتر می‌شود. وقتی نرخ بلیت در مسیر هوایی تهران ـ مشهد با مسیر هوایی عتبات عالیات عراق و شهر نجف برابری می‌کند، واضح است که آن مسیر در اولویت مشتاقان سفرهای زیارتی قرار می‌گیرد. درحال حاضر نرخ بلیت مسیر تهران ـ چابهار به همراه هزینه اقامت با سفر آنتالیا، استانبول یا گرجستان برابری می‌کند. طبیعی است که در این شرایط مردم سفرهای خارجی را انتخاب می‌کنند. این اتفاق درحالی رخ می‌دهد که معتقدیم خروج ارز در شرایط فعلی به ضرر کشور است. رییس هیات مدیره انجمن صنفی دفاتر خدمات مسافرتی استان تهران، ‌ التهاب قیمتی در پروازهای داخلی را تا حدی متاثر از آغاز سفر حج و اختصاص ظرفیتی از ناوگان هواپیمایی داخلی در این مسیر دانست و گفت: با توجه به این‌که در فصل سفرهای حج تمتع قرار داریم و دولت عربستان نیز قوانین محدودکننده‌ای را وضع کرده مبنی بر این‌که امسال تنها هواپیمایی جمهوری اسلامی ایران عهده‌دار عملیات پروازهای زائران ایرانی در حج باشد، بنابراین بیشتر هواپیماهای غول‌پیکر ایران در این مسیر درحال انجام وظیفه هستند و طبیعتا ناوگان هوایی متاثر از این شرایط شده و بازار عرضه و تقاضا را نیز تحت تاثیر قرار داده است. رفیعی‌شاد ادامه داد: قیمت‌های سیستمی پروازها را که بررسی می‌کردم متوجه شدم در رویه قبلی، شرکت‌های هواپیمایی برای هر مسیر کلاس‌های قیمتی متفاوتی در حد فاصل نرخ کف و سقف اعلام می‌کردند، مثلا اگر قیمت بلیت یک مسیر هوایی از ۲۰۰ تا ۴۰۰ هزار تومان بود، بین آن‌ها بلیت ۲۵۰، ۳۰۰ و ۳۵۰ هزار تومانی هم عرضه می‌شد، اما حالا چون تعداد صندلی‌ها و ناوگان پروازی محدود شده است شرکت‌های هواپیمایی کلاس‌های پایین قیمتی را در دسترس قرار نمی‌دهند، معنی این کار گران‌فروشی نیست بلکه ترتیب قیمتی رعایت نشده چون عرضه و تقاضا هماهنگی ندارد. این اتفاق درباره هواپیماهای کوچکتر و در شرکت‌های هواپیمایی خارجی بیشتر رخ داده است که علت آن تامین هزینه‌ها از طریق فروش بلیت صندلی‌های کلاس قیمتی بالا است. وی اضافه کرد: این رویه مدتی است که جریان پیدا کرده اما از وقتی که پروازهای حج آغاز شده و بخش زیادی از ناوگان هواپیمایی در آن مسیر به کار گرفته شده، مساله مشهودتر شده است. او تایید کرد که فروش کلاس‌های پایین قیمتی در پروازها تقریبا از بین رفته و مسافر مجبور است صندلی با کلاس‌های قیمتی بالا را خریداری کند. رییس هیات مدیره انجمن صنفی دفاتر خدمات مسافرتی استان تهران بیان کرد: ما حامی بخش هواپیمایی نیستیم اما نباید یک‌طرفه به قاضی رفت، واقعیت این است که آن‌ها هم هزینه‌هایی دارند که یا باید توسط دولت تامین شود یا خودشان. که معمولا از طریق فروش بلیت و عرضه صندلی با کلاس قیمتی بالا این کار را انجام می‌دهند. رفیعی‌شاد درباره نقش متولی گردشگری در تنظیم این وضعیت که سفرهای هوایی گردشگری را نیز تحت تاثیر قرار داده است، گفت: گردشگری صنعتی چند وجهی است و رونق آن جز با همکاری سازمان‌ها و عناصر دخیل در سفر، میسر نیست. پس از اعلام دامنه نرخ پروازهای داخلی و افزایش نرخ‌ها در سال ۹۸، سخنگوی سازمان تعزیرات، قیمت بلیت هواپیما در برخی مسیرها را به چالش کشید که واکنش سازمان هواپیمایی را برانگیخت و انجمن شرکت‌های هواپیمایی را به دفاع وا داشت. سید یاسر رایگانی ـ سخنگوی سازمان تعزیرات ـ گفته بود: «هرچه مصاحبه می‌کنیم و فریاد می‌زنیم راه به جایی نمی‌بریم و شرکت‌های هواپیمایی آزادسازی را با رهاسازی اشتباه گرفته اند و برای چندمین بار می‌گویم وضع قیمت بلیت هواپیما در برخی خطوط پرمصرف رها شده است و هیچ نظارتی نمی‌شود. این ظلم به مردم است و در شرایطی که قیمت بلیت هواپیما از تهران به مشهد حداکثر ۳۵۰ هزار تومان است چرا برخی روزها به یک میلیون و ۵۰۰ هزار تومان می‌رسد. » رضا جعفرزاده ـ مدیر روابط عمومی سازمان هواپیمایی ـ این اظهارات را نقد کرد و گفت که «تعبیر آزادسازی به رهاسازی و اینکه بعضی اوقات خبری منتشر می شود که به اشتباه نرخ یک بلیت «بیزینس کلاس» که نوعاً تعداد قابل توجهی هم نیست، به بلیت‌های «اکونومی» تعمیم داده شده و موجبات نگرانی افکار عمومی را فراهم می‌آورد. بی تردید این گونه اخبار که حتی صراحتاً هم گفته شده که تا شش برابر اضافه شده و هیچ نظارتی هم نیست نه منصفانه است و نه کارشناسی. بعد از آن مرتضی دهقان ـ معاون هوانوردی و امور بین الملل سازمان هواپیمایی کشوی ـ واکنش نشان داده و گفته است: «به هیچ عنوان فروش بلیت هواپیما رهاسازی نشده و شرکت‌های هواپیمایی سقف و کف قیمتی را رعایت می‌کنند. به هیچ عنوان در بلیت‌های «اکونومی» چنین قیمتی وجود ندارد این رقم، برای بلیت‌های «بیزینس کلاس» است که بلیت‌های بیزینس مشمول رعایت کف و سقف قیمتی نیست. » مقصود اسعدی سامانی ـ دبیر انجمن شرکت‌های هواپیمایی ـ نیز مشکلات ارزی شرکت‌های هواپیمایی را گوش‌زد کرده و گفته است: «به نظر می‌رسد که اطلاعات غلطی در اختیار سازمان تعزیزات قرار گرفته و دستگاه‌های نظارتی می‌توانند بر اساس نرخ‌های موجود در تمام مسیرها بر عملکرد شرکت‌های هواپیمایی نظارت کنند و اگر نرخی بالاتر از سقف تعیین شده بود، با آن برخورد کنند چرا که هیچ شرکت هواپیمایی مجاز نیست بالاتر از این نرخ بلیت‌فروشی کند. »
ورزشی,یک رسانه سعودی از برکناری سرمربی الاهلی پیش از دیدار با استقلال در لیگ قهرمانان آسیا خبر داد. حکم اخراج سرمربی الاهلی پیش از دیدار با استقلال امضا شد به گزارش فارس، نشریه «عکاظ» عربستان خبر داد که مسئولان باشگاه الاهلی تصمیم نهایی خود درباره پایان همکاری با کریستین گروس، سرمربی سوئیسی خود را گرفتند و طی ساعات آینده برکناری او اعلام می شود. الاهلی شب گذشته در هفته هجدهم لیگ برتر این کشور مقابل الوحده با نتیجه 2 بر صفر شکست خورد تا مسئولان باشگاه سعودی این تصمیم مهم را پیش از دیدار با استقلال در لیگ قهرمانان آسیا بگیرند. بنا به اعلام برنامه «الدیوانیه» عربستان صالح المحمدی، مربی سابق الاهلی جانشین گروس می شود و در بازی با استقلال او روی نیمکت می نشیند. دیدار شاگردان مجیدی با تیم عربستانی دوشنبه ساعت 19 به میزبانی کویت برگزار می شود.
فرهنگی/هنری,به گزارش مشاور رسانه ای مجموعه تلویزیونی سریال گمشدگان، پرویز پور حسینی  پژمان بازغی ،فریبا نادری،شقایق فراهانی ،رامین ناصر نصیر، پاشا رستمی و بهاران بنی احمدی به عنوان بازیگران جدید  به سریال گمشدگان پیوستند و جلوی دوربین رفتند و قرار است بزودی بازیگران مطرح دیگری در هفته آینده به سریال بپیوندند. پیش از این بازیگرانی همچون روشنک گرامی ،بهنام تشکر، ستاره اسکندری ، سعید داخ،کتانه افشاری نژاد،مهرداد ضیایی،حسن تسعیری، یاسر جعفری ،آرزوابی زاده،سارا مهدوی، ادوین راستاد،در سریال نقش آفرینی کردند تصویر برداری این مجموعه همچنان ادامه دارد و تاکنون بیش از  60درصد سریال پیشرفت داشته است و تدوین آن نیز به صورت همزمان ادامه دارد تا سریال برای  پخش در موعد مقرر در تابستان سال 96 آماده شود. مجموعه تلویزیونی «گمشدگان» محصول گروه فیلم و سریال شبکه دو سیما است  و داستان  آن با نگاهی آسیب شناسانه  و اجتماعی به  معضل اعتیاد و تاثیرات مخرب آن بر خانواده می پردازد. عوامل سریال «گمشدگان» عبارتند از:  کارگردان: رضا کریمی، نویسندگان‌: رضا مقصودی‌ و احسان‌ جوانمرد، مدیر تصویر برداری : علیرضا رنجبران، تصویر بردار: سجاد حیدری ، تدوین :فریدون جامه بزرگ مدیر تولید: مهدی رجبی، دستیار اول کارگردان و برنامه ریز : عادل معصومیان، طراح صحنه و لباس: پیام سوری ، طراح گریم: مجید اسکندری، صدابردار: رضا کنشلو، منشی صحنه: جمشید خندان، مدیر تدارکات: روح‌الله رهبری، ،عکاس:علی حمیدنژاد، نورپرداز:نورالدین جعفری، مشاور امور رسانه ای: علی‌ زادمهر،ناظر کیفی :سید هادی موسوی تهیه کننده: علی حجازی مهر، محصول گروه فیلم و سریال شبکه دو سیما.
سلامت,بدون تردید شیر و گوشت گاو سهم عمده ای در رژیم غذایی اغلب خانواده ها ایفا می کنند؛ اما این خوراکی ها به عنوان مواد غذایی پر مصرف چه تأثیری بر بدن ما می گذارد؟ آیا مصرف این مواد غذایی می تواند زمینه ساز ابتلا به بیماری های مختلف شود؟ عموم مردم تصور می کنند که شیر و گوشت گاو دو خوراکی بسیار مغذی هستند که نقش ویژه ای در تأمین نیازهای بدن ما ایفا می کنند. این در حالی است که غذایی هایی مانند همبرگر یا دسرهایی هم چون میلک شیک احتمال ابتلا به آرتریت روماتویید را افزایش می دهد. عجیب آنجاست که سال های سال مردم شیر را خوراکی می دانستند که برای تقویت استخوان ها و مفاصل حیاتی است. بر اساس نتایج به دست آمده از آخرین تحقیقات انجام شده، در بدن گاو نوعی باکتری وجود دارد که به صورت مستقیم از طریق شیر و گوشت به انسان منتقل می شود. این باکتری بدن را برابر بیماری های مفصلی به ویژه آرتریت روماتویید که موجب درد و ضعف در عضلات می شود آسیب پذیر می کند. این بیماری که آمار مبتلایان به آن در حال افزایش است با التهاب، تغییر حالت مفاصل و دردهای مزمن همیشگی همراه است. از آنجایی که تا پیش از این دلیل ابتلا به آرتریت روماتویید مشخص نبود؛ محققان از کشف تأثیر شیر و گوشت گاو بر این بیماری به عنوان یک دست آورد بزرگ یاد می کنند. آن طور که مطالعات مختلف نشان می دهند، زنان سه برابر بیشتر از مردان به این بیماری مبتلا می شوند و روند رشد بیماری در آنها سرعت بیشتری دارد. اگرچه نمی توان انکار کرد که شیر در تقویت و استحکام استخوان ها تأثیر به سزایی دارد و گوشت گاو نیز نیاز بدن به آهن را مرتفع می کند؛ اما برای داشتن زندگی سالم تر بهتر است که دیگر انواع این خوراکی ها را جایگزین کنید منبع: شفقنا
سلامت,لنفوم هوچکین، سرطانی است که در سلول‌های سیستم ایمنی آغاز می‌شود. سیستم ایمنی وظیفه مبارزه با عفونت‌ها و دیگر بیماری‌ها را دارد. به گزارش ایسنا، دستگاه لنفاوی بخشی از سیستم ایمنی است و شامل اجزای زیر است: _ عروق لنفاوی: این عروق حامل مایع شفافی به نام لنف هستند، لنف حاوی گلبول‌های سفید است. _ غدد لنفاوی: عروق لنفاوی به توده‌های بافتی کوچک و گردی به نام غدد لنفاوی متصل هستند. گروه‌هایی از غدد لنفاوی را می‌توان در گردن، زیربغل‌ها، قفسه سینه، شکم و کشاله ران پیدا کرد. غدد لنفاوی گلبول‌های سفید را ذخیره می‌کنند. آنها باکتری‌ها یا دیگر مواد مضری را که ممکن است وارد لنف شده باشند گرفتار کرده و از بین می‌برند. بخش‌های دیگری از دستگاه لنفاوی نیز شامل لوزه‌ها،‌ غده تیموس و طحال است؛ همچنین می‌توان بافت‌های لنفاوی را در بخش‌های دیگر بدن از جمله معده، پوست و ... نیز یافت. از آنجاکه بافت‌های لنفاوی در بسیاری از قسمت‌های بدن وجود دارند، لنفوم هوچکین می‌تواند تقریبا در هر قسمتی از بدن آغاز شود. معمولا این سرطان اول در غدد لنفاوی بالای دیافگرام دیده می‌شود اما، ممکن است لنفوم هوچکین در یک گروه از غدد لنفاوی دیده شود. گاهی این سرطان در دیگر بخش‌های دستگاه لنفاوی آغاز می‌شود. عوامل خطرزای بیماری ابتلا به برخی ویروس‌ها مانند ویروس اختلال در سیستم ایمنی انسانی می‌تواند خطر ابتلا به هوچکین را افزایش دهد. همچنین اگر فرد سیستم ایمنی ضعیفی داشته باشد (مثلا در صورت ابتلا به یک بیماری وراثتی یا استفاده از داروهای خاص پس از پیوند عضو) خطر ابتلا به لنفوم هوچکین در فرد افزایش می‌یابد. از سوی دیگر سن و سابقه خانواگی نیز می‌توانند عوامل خطرزای بیماری باشند. لنفوم هوچکین در میان نوجوانان و بزرگسالان ۱۵ تا ۳۵ ساله و بزرگسالانی که بالای ۵۰ سال هستند، بیشتر شایع است. همچنین احتمال ابتلای اعضای خانواده بویژه برادران و خواهران فرد مبتلا به لنفوم هوچکین یا دیگر انواع لنفوم، به این سرطان بیشتر از دیگران است. داشتن یک یا چند عامل خطرزای بیماری به معنای ابتلای قطعی فرد به لنفوم هوچکین نیست؛ بیشتر آنهایی که دارای عوامل خطرزا هستند، هرگز به سرطان مبتلا نمی‌شوند. علائم هشدار دهنده سرطان غدد لنفاوی _ تورم بدون درد غدد لنفاوی موجود در گردن، زیربغل‌ها یا کشاله ران _ کاهش بی دلیل وزن _ تب دائم _ خارش پوست _ تعریق شبانه _ سرفه، مشکلات تنفسی یا درد قفسه سینه _ ضعف یا خستگی دائم در بیشتر موارد، این علائم ناشی از سرطان نیستند. عفونت‌ها یا دیگر بیماری‌ها هم می‌توانند موجب بروز این علائم شوند؛ کسی که این علائم را بیش از دو هفته داشته باشد باید به پزشک مراجعه کند تامشکلاتش تشخیص داده شده و درمان شود. تشخیص و درمان بنابر اعلام بخش آنکولوژی بیمارستان شهدای تجریش، معاینه پزشکی، آزمایش‌های خون،‌ عکسبرداری از قفسه سینه با اشعه ایکس، ام آر آی و نمونه‌برداری از روش‌های تشخیص سرطان غدد لنفاوی است. برای درمان نیز شیمی درمانی، پرتودرمانی و پیوند سلول‌های بنیادی از روش‌های درمانی است که بنابر نوع لنفوم هوچکین، مرحله سرطان، سن و سایر سوابق بیمار انجام می‌شود.
سیاسی,به مناسبت فرا رسیدن سالروز پیروزی شکوهمند انقلاب اسلامی، حضرت آیت‌الله خامنه‌ای با عفو یا تخفیف مجازات سه هزار و ۸۴۰ نفر از محکومانِ محاکم عمومی و انقلاب، سازمان قضایی نیروهای مسلح و تعزیرات حکومتی موافقت کردند.
سلامت,آنهایی که ترجیح می‌دهند هنگام خواب، دمای اتاق خواب را پایین بیاورند، کار درستی انجام می‌دهند.وقتی پای یک خواب خوب شبانه به میان می‌آید، دمای اتاق خواب ما می‌تواند تفاوت بزرگی ایجاد کند. به پزارش ایلنا بنا بر مقاله‌ای از دکتر کریستوفر وینتر، وقتی پای یک خواب خوب شبانه به میان می‌آید، دمای اتاق خواب ما می‌تواند تفاوت بزرگی ایجاد کند. هرچند بیشتر ما احتمالا تصور می‌کنیم هنگام خواب باید هوای اتاق نسبتا گرم باشد تا سرما نخوریم و راحت بخوابیم، اما به گفته‌ی دکتر وینتر، دمای اتاق خواب باید ۶۰ تا ۶۷ درجه‌ی فارنهایت باشد تا یک خواب عالی داشته باشیم. اگر دمای اتاق، بیشتر از ۷۵ درجه یا کمتر از ۵۴ درجه بشود، می‌تواند منجر به بی‌خوابی‌تان شود. چرا عدد دماسنج مهم است؟ دمای بدن به طور طبیعی طی یک دوره‌ی ۲۴ ساعته، بالا و پایین می‌شود؛ بیشترین دمای بدن در اواخر بعد ازظهر و کم‌ترین دمای بدن حدود ۵ صبح است. خواب، معمولا زمانی شروع می‌شود که دمای بدن ما افت می‌کند، بنابراین اتاق خنک‌تر، ما را وامی‌دارد تا سریع‌تر به خواب برویم. اگر زودتر به خواب رفتن، به تنهایی متقاعدتان نمی‌کند که دمای اتاق را پایین بیاورید، پس سایر مزایای خوابیدن در اتاق سرد را بخوانید: تحقیقات انجام شده در دانشگاه استرالیای جنوبی دریافت، انواع خاصی از بیخوابی زمانی روی می‌دهند که دمای بدن، تنظیم مناسبی ندارد. اگر معمولا در طول شب از خواب بیدار می‌شوید، یک اتاق خنک‌تر می‌تواند به شما کمک کند بدن‌تان به دمای مناسبی برسد و خوابی عمیق‌تر داشته باشید. خوابیدن در اتاقی گرم‌تر از ۷۰ درجه، مانع ترشح ملاتونین در بدن‌تان می‌شود که یکی از بهترین هورمون‌های بدن در مبارزه با پیری است. وقتی در تاریکی کامل به خواب می‌‌رویم و دمای بدن‌مان افت می‌کند، ملاتونین ترشح شده و فوایدش به بدن می‌رسد. با افت دمای بدن و ترشح هورمون رشد، هورمون استرس یا کورتیزول هم کاهش می‌یابد. وقتی نمی‌توانید به اندازه‌‌ی کافی بخوابید، با سطح بالایی از کورتیزول از خواب بیدار می‌شوید، یعنی احتمال اینکه سراغ جعبه‌ی کلوچه‌ها بروید و اضطراب‌تان هم بیشتر شود، بالا می‌رود. مطالعه‌ای نشان داد خوابیدن در اتاقی با دمای ۶۶ درجه می‌تواند کمک کند تا از یک سری از بیماری‌های متابولیکی مانند دیابت پیشگیری کنید. افراد شرکت کننده در آزمایش، نه تنها در زمان بیداری کالری بیشتری سوزانده بودند، بلکه مقدار چربی قهوه‌ای‌شان (چربی خوب) هم تقریبا دو برابر شده بود. چربی قهوه‌ای به بدن اجازه می‌دهد کالری کمتری ذخیره کند. به مرور زمان این اتفاق، از ریسک بیماری‌های متابولیکی خواهد کاست. بنابراین لباس خواب راحت‌تان را بپوشید، درجه‌ی سیستم گرمایشی را پایین بیاورید و آماده‌ی یک خواب خوب و راحت شوید!
فناوری,تحول دیجیتال در ساده‎ترین و کاربردی‌ترین شکل، به‌«استفاده از فناوری‌های دیجیتالی با هدف بهینه‌سازی و ایجاد تحول در خدمات و کسب‌وکار» تعریف شده است که این تحول «از طریق جایگزینی روندها و پروسه‌های غیردیجیتالی با نمونه‌های دیجیتالی آن یا جایگزینی روندهای دیجیتالی قدیمی با نمونه‌های جدیدتر» ایجاد می‌شود. اما در نگاهی کلان‌تر و در سطح اقتصاد ملی می‌توان آن را به‌شکل «انتخابی آگاهانه در سطح ملی و با هدف تسریع در به‌کارگیری فناوری‌های دیجیتال در تمامی کسب‌وکارها و ایجاد تغییر و تحول از طریق خلق، نوآوری و عرضه محصولات دیجیتال، در کنار ایجاد، انعطاف‌پذیر کردن و توسعه و بلوغ پلت‌فرم‌ها و زیرساخت‌های کلان» تعریف کرد.  با اتکا به‌همین تعریف است که بیش از ۹۰‌درصد کسب‌وکارهای امروزی مدعی دیجیتالی‌شدن یا حداقل داشتن برنامه‌ای مدون برای دیجیتالی‌شدن، هستند. بخش زیادی از این «دیجیتالی‌شدن» و برنامه‌های مرتبط شامل ایجاد کارکردهای دیجیتالی مانند ساخت و عرضه اپلیکیشن‌های موبایلی، سایت‌های اینترنتی و مانند آن هستند. اما در اکثریت بزرگی از این کسب‌وکارها، این لایه بیرونی دیجیتالی‌شدن هنوز متکی بر زیرساخت‌هایی قدیمی است که تحول در آنها خارج از حیطه اختیارات و عملکرد این کسب‌وکارها بوده و در عین حال نیازمند برنامه‌ای بسیار فراگیر و شاید پرهزینه برای متحول‌شدن است.   تحول دیجیتال تنها زمانی به‌صورت کامل تحقق خواهد یافت که دسترسی به‌شبکه‌ها و خدمات ارتباطی با کیفیتی بالا و قیمتی مناسب در دسترس تمامی افراد و شرکت‌ها، فارغ از محل زندگی‌شان، قرار گیرد. تحقق این امر نیازمند سرمایه‌‌گذاری برای ارتقای زیرساخت‌های ارتباطی و پاسخ به‌تقاضای فزاینده برای داده‌های تولید‌شده توسط میلیاردها دستگاهی است که در آینده‌ای نزدیک به‌اینترنت متصل خواهند شد. در عین حال باید تلاش کرد تمامی اقشار جامعه در این تحول دیجیتال حضور داشته باشند، از جمله جمعیت روستایی که در حال‌حاضر، اتصال پهن‌باند ضعیف‌تری را در مقایسه با جمعیت شهری، در اختیار دارند. در این مسیر نقش اپراتورهای تلفن‌همراه در توسعه زیرساخت ارتباطات و همگام‌شدن با روند پرشتاب اقتصاد دیجیتال، اهمیت بسزایی دارد. این نقش و مسوولیت از چند منظر قابل بررسی است. با توجه به‌افزایش تقاضا برای اتصال پرسرعت و قابل‌اتکا به‌اینترنت، تصمیم‌سازان باید سیاست‌هایی را در راستای ترغیب سرمایه‌‌گذاری در خدمات و زیرساخت ارتباطی ارزان و با‌کیفیت، اتخاذ کنند. در دسامبر ۲۰۱۷ تعداد مشترکان پهن‌باند در کشورهای عضو سازمان همکاری و توسعه اقتصادی برای اولین‌بار به‌۱۰۰ مشترک برای هر ۱۰۰ نفر جمعیت رسید که نشان‌دهنده افزایش ۷۹ میلیون عددی در اشتراک پهن‌باند موبایل در مقایسه با سال ۲۰۱۶ بود. در همین مدت استفاده از اینترنت اشیا به‌معنی ابزارهای متصل و بار آنها بر شبکه‌های ارتباطی هم افزایش قابل‌توجهی داشت. در فاصله سال‌های ۲۰۱۵ تا ۲۰۱۷ مصرف داده موبایلی در دو‌سوم کشورهای این سازمان بیش از دو‌برابر شد. در ایران و براساس آمارهای سازمان تنظیم مقررات و ارتباطات رادیویی، ضریب نفوذ اینترنت پهن‌باند سیار از حدود ۴۱‌درصد در پایان سال ۹۵ به‌بیش از ۱۰۰‌درصد در پایان سال ۹۹ رسیده است. این رشد بیش از ۲ برابری در طول ۴ سال در حالی است که فناوری ۵G  با وجود اقدامات پیشروانه ایرانسل در راه‌اندازی نخستین سایت‌های نسل پنج در ایران، هنوز به‌صورت گسترده در دسترس ایرانیان قرار نگرفته و دستگاه‌های متصل به‌اینترنت‌همراه در بخش شخصی معمولا به‌گوشی‌های هوشمند، تبلت و ساعت‌های هوشمند محدود می‌شوند. در بخش تجاری نیز این استفاده بیشتر مربوط به‌دستگاه‌های کارت‌خوان سیار است. در همین حال میزان مصرف اینترنت در شبکه‌های تلفن‌همراه در دوران همه‌گیری کووید-۱۹ افزایش چشمگیری داشته و در شبکه ایرانسل از ۱۵پتابایت در روز گذشته است. اینترنت اشیا بخشی حیاتی در آینده دیجیتال است که امکان ورود فناوری به‌تمامی جوانب اقتصادی و اجتماعی را فراهم خواهد کرد. تخمین زده می‌شود به‌زودی، بیش از ۲۰ میلیارد دستگاه به‌اینترنت اشیا وصل شوند که به‌معنی وجود سه دستگاه به‌ازای هر فرد و رشد ۴۰۰ درصدی در یک دوره پنج ساله خواهد بود. رشد هم‌زمان تعداد کاربران و اینترنت اشیا می‌تواند به‌افزایش شدید بار شبکه منجر شود زیرا بسیاری از این دستگاه‌ها، از جمله آنهایی که مجهز به‌هوش‌مصنوعی هستند، نیازمند انتقال انبوهی از داده‌ها برای فعالیت مناسب خواهند بود. از سوی دیگر فراگیر شدن این ابزارهای متصل در حوزه‌هایی مانند بهداشت یا انرژی نیازمند آن است که سیستم‌هایی بسیار امن و قابل‌اعتماد وجود داشته باشند که این امر مستلزم شبکه‌های ارتباطی قابل‌اتکا خواهد بود. این سیستم‌ها همچنین نیازمند آپلود و دانلود داده در کمترین زمان ممکن هستند که توانایی شبکه در انتقال داده میان دو دستگاه تاثیر قابل‌توجهی بر آن خواهد داشت.   فراگیر شدن نسل پنجم ارتباطات یا ۵G  با افزایش سرعت دانلود داده تا ۲۰۰ برابر سریع‌تر از روش‌های امروزی و کاهش تاخیر شبکه به‌یک‌دهم ‌زمان کنونی، می‌تواند اصلی‌ترین راهکار در این مسیر باشد. اما توسعه ۵G  نیازمند نصب تعداد زیادی سایت‌های ارتباطی کوچک‌تر در تکمیل شبکه برج‌های ارتباطی بزرگ و سنتی است.  عملی‌شدن این مساله هم مستلزم افزایش سرمایه‌‌گذاری در حوزه زیرساخت ارتباطات نسل آینده است. حضور در اقتصاد دیجیتال نیازمند تایید هویت دیجیتالی افراد به‌صورت آفلاین و آنلاین است. در اختیار داشتن یک کارت شناسایی دیجیتالی می‌تواند دسترسی به‌خدمات آنلاین از جمله خدمات مالی، آموزشی، اجتماعی، رای‌دهی و اظهارنامه مالیاتی را ممکن کند. بر همین اساس است که سند توسعه پایدار سازمان ملل، خواهان صدور کارت تایید هویت، مانند شناسنامه، برای تمامی افراد تا سال ۲۰۳۰ شده است. وجود یک اکوسیستم تایید هویت دیجیتالی فراگیر و یکپارچه، پیش‌شرط تسریع این تحول و رسیدن به‌اهداف گفته شده است. اپراتورهای موبایلی بیش از ۵ میلیارد نفر را در سراسر جهان به‌یکدیگر متصل می‌کنند. این اپراتورها به‌صورت مستقیم با مشتری در ارتباط بوده و بسیار فراتر از قوانین محلی حریم خصوصی و حفاظت داده، از اطلاعات مشتریان خود محافظت می‌کنند و از سوی دیگر با نهادهای قانون‌‌گذاری محلی نیز ارتباطات مستمر دارند. بر همین اساس اپراتورهای موبایل می‌توانند از این دسترسی گسترده و ارتباط با مشتریان به‌چند روش برای نقش‌آفرینی در اکوسیستم تایید هویت دیجیتال استفاده کنند:   مشارکت با دولت‌ها برای ثبت‌نام شهروندان در سیستم‌های هویت دیجیتال.  تایید اطلاعات هویتی کاربر از طریق مقایسه آن با پایگاه داده‌های دولتی و تقویت روند موسوم به‌«شناخت مشتری» یا KYC. فراهم کردن امکان ایجاد یک پروفایل دیجیتالی متصل به‌شماره تلفن برای دسترسی به‌خدمات آنلاین. به صورت مشخص در ایران روش‌های دوم و سوم تاحدودی اجرایی شده‌اند؛ اما نیاز به‌توسعه و بلوغ در این زمینه حس می‌شود. با وجود طراحی سامانه‌هایی برای احراز هویت کاربران به‌منظور استفاده از خدمات حساس، اما همچنان مشکلاتی در استفاده از آنها، مرجعیت هرکدام، پذیرش احراز هویت دیجیتال از سوی دستگاه‌های حاکمیتی، امضای الکترونیکی و... وجود دارد که برای رسیدن به‌نقطه قابل‌قبول در اقتصاد دیجیتال، باید مرتفع شوند. اپراتورها از یک‌طرف به‌عنوان تامین‌کننده اصلی زیرساخت ارتباطات در هر کشور و از سوی دیگر در مقام ارائه‌کنندگان اصلی خدمات مالی و بانکی موبایلی در عصر اقتصاد دیجیتال، طرف اصلی ارجاع قانون‌گذاران در موضوعات حساسی مانند پولشویی، مبارزه با تامین مالی تروریسم و دیگر فعالیت‌های مجرمانه هستند. بر همین اساس توسعه راهکارهایی مانند تقویت روند شناخت مشتری (KYC) و دستورالعمل تایید هویت مشتری می‌تواند ابزاری برای افزایش اعتماد قانون‌گذاران در این عرصه باشد. در حال‌حاضر بیش از ۱۵۰ کشور جهان ثبت دقیق و قابل تایید اطلاعات هویتی برای خرید سیم‌کارت‌های پیش‌پرداخت (Prepaid) را الزامی کرده‌اند. پس از این مرحله اپراتورها برای ارائه خدمات مالی ملزم به‌رعایت قوانین KYC و مقابله با پولشویی (AML) و مبارزه با تامین مالی تروریسم (CFT) هستند که البته تعریف و گستره این قوانین بسته به‌هر کشور، متفاوت است.  در ایران ثبت اطلاعات خریداران سیم‌کارت‌های پس‌پرداخت (Postpaid) نیز الزامی است و اپراتورها ملزم به ‌غیر‌فعال‌کردن سیم‌کارت‌های بدون هویت یا با هویت ناقص هستند و دریافت برخی از خدمات بانکداری الکترونیکی و... مستلزم یکسان بودن اطلاعات هویتی دارنده‌حساب و سیم‌کارت است؛ اما در این زمینه نیز همچنان نیاز به‌افزایش همگرایی حس می‌شود. البته پیشرفت‌های فناوری دیجیتال و امکان لایه‌بندی روند تایید هویت، اکنون تا حد زیادی به‌اتوماسیون آن در اپراتورهای موبایل کمک کرده است. در این روند خودکار مراحلی مانند تایید هویت از طریق مدرک شناسایی یا روش‌های بیومتریک و مقابله این اطلاعات با پایگاه داده‌های مرتبط با AML و CFT در هر کشوری و البته با پایگاه داده‌های طرف‌های ثالث، کار مبارزه با انواع پیچیده کلاهبرداری دیجیتالی را راحت‌تر کرده است. بر اساس تحقیقات موسسه مکنزی، حرکت از روندهای کاغذی و طولانی تایید‌هویت برای دریافت خدمات مالی و ورود به‌نظام کاملا آنلاین و دیجیتالی تایید هویت می‌تواند تا ۹۰‌درصد در کاهش هزینه‌ها موثر بوده و هم‌زمان اعتماد به‌صحت هویت مشتریان را هم ارتقا دهد. توانمندی‌های فنی ایجاد شده توسط اپراتورها در کنار تحول در سلایق و ترجیحات مشتریان باعث شده است انتظارات در دو حوزه اصلی تا حد زیادی متفاوت شود:  تجارت: تا ۶۰‌درصد خریدارانی که پیش از این تنها به‌صورت فیزیکی خریداری می‌کردند، اکنون خرید از طریق گوشی هوشمند خود را افزایش داده‌اند.  پشتیبانی خدمات: اکثریت بالایی از مشتریان امروز ترجیح می‌دهند به‌صورت آنلاین و نه از طریق تماس تلفنی، با برند مورد علاقه خود در ارتباط باشند. از سوی دیگر تلفیق و همگرایی نهادها و شرکت‌هایی که حوزه‌های سابقا متفاوت مانند تلفن‌ثابت، پهن‌باند، پخش محتوا و غیره را در اختیار داشتند، باعث شده است تنوع مشتریان اپراتورها هم افزایش یابد که این به‌معنی تنوع درخواست‌ها و انتظارات از اپراتور است. در نتیجه تامین تمامی این درخواست‌ها با سرعت و دقت در یک اقتصاد دیجیتال موفق، مهم‌ترین چالش اپراتورها خواهد بود. چشم‌انداز ورود دستگاه‌های متصل جدید مانند خودروهای خودران و خانه‌های هوشمند نیز این پیچیدگی را بیشتر خواهد کرد. پاسخ مناسب به‌چالش دوگانه تحول در انتظارات مشتریان و تغییرات سریع در فناوری‌های موبایلی، نیازمند آن است که شرکت‌های ارتباطی برخی از خصوصیات اصلی اقتصاد دیجیتال را درک و آنها را در فعالیت‌های بازاری خود منعکس کنند.  امروز کاربران (گاهی نادانسته) انتظار شخصی‌سازی بیشتر در تعامل خود با کسب‌وکارها در اقتصاد دیجیتال را دارند، در نتیجه اپراتورها هم باید خود را با رفتارهای کاربران روی موبایل منطبق کرده و اصراری بر اجبار مشتری بر استفاده از روش‌های سنتی مانند تماس‌های تلفنی و حضور فیزیکی نداشته باشند. چالش بعدی ایجاد فضایی برای نوآوری سریع‌تر و سعی و خطای روش‌های جدید است تا بتوان مدل‌های تجاری و دیدگاه کاربران به‌این تغییرات نوین را مورد سنجش قرار داد. ایجاد «سازمان ابزارهای نوظهور (EDO) » در اپراتور AT&T دقیقا پاسخی به‌همین چالش در سطح عالی و صنعتی بود. این سازمان به‌شکل یک «استارت‌آپ در دل اپراتور» تعریف شده و قرار است با سرعت مدل‌های تجاری نوین را شناسایی و آنها را داخل اکوسیستم گسترده‌تر موبایلی ایجاد کند. به‌این ترتیب اپراتور می‌تواند ایده‌های جدید را فورا خلق و ارزیابی کرده و همگام با نیاز کاربر برای شخصی‌سازی تمامی تعاملات، به‌تغییرات پاسخ دهد.  در مجموع می‌توان گفت مهم‌ترین رویکرد و هدف اپراتورها در اکوسیستم دیجیتال آن است که باید مشارکت خود در این اکوسیستم را به‌رسمیت شناخته و این حضور را بهینه‌سازی کنند. این گفته بدان معنی است که درک کنیم کاربران به‌صورت فزاینده‌ای در حال در اختیار گرفتن کنترل تجربه خود در موبایل بوده و می‌توانند از بین مجموعه‌ای از ارائه‌دهندگان خدمات، یکی را انتخاب کنند.   برخی از این کاربران به‌دنبال سادگی در استفاده از موبایل و برخی دیگر به‌دنبال تنظیم دقیق موبایل با ترجیحات خود هستند. برای پاسخ به‌خواست و سلیقه همه این کاربران، اپراتورها باید بیاموزند که دیگر نباید خدمات OTT را یک تهدید تلقی کنند؛ بلکه باید آنها را کاملا پذیرفته و توسعه دهند. واضح است که کاربران از این خدمات لذت برده و به‌تدریج تجربه موبایلی خود را حول این خدمات شکل می‌دهند.   برترین اپراتورها نیز با بهره‌بردن از خدمات OTT در قالب شبکه‌های تعاملی، به‌دنبال تعمیق ارتباط خود با مشتریان در تمامی بخش‌های فروش و خدمات پس از فروش هستند.
فرهنگی/هنری,سیزدهمین دوره جوایز سینمایی آسیاپاسیفیک فردا (پنجشنبه 30 آبان ماه) با حضور سینماگران ایرانی برگزار می‌شود.
فرهنگی/هنری,آکادمی علوم و هنرهای سینما فهرست ۹۱ ترانه و ۱۴۵ موسیقی متن واجد شرایط برای رقابت در هشتادونهمین دوره جوایز اسکار را اعلام کرد. به گزارش خبرآنلاین، در فهرست اعلام شده از سوی آکادمی موسیقی متن فیلم‌هایی چون «دد پول»، «آلیس در آینه»، «ترول‌ها»، «پاستورال آمریکایی» و «روگ وان: یک داستان از جنگ ستارگان» دیده می‌شوند. رامین جوادی با موسیقی متن فیلم «وارکرافت» هم در این فهرست حضور دارند. رامین جوادی ساخت موسیقی سریال‌های «بازی تاج و تخت»‌ و «وست ورد» را در کارنامه دارد. جان ویلیامز آهنگساز برنده پنج جایزه اسکار یکی از سرشناس‌ترین آهنگسازهای حاضر در این فهرست است. ویلیامز با ساخت موسیقی متن فیلم «غول بزرگ مهربان» به این فهرست راه یافت. اعضای شاخه موسیقی باید از میان این ۱۴۵ موسیقی متن باید به پنج اثر مورد علاقه خود رای دهند تا در نهایت پنج نامزد نهایی بهترین موسیقی متن اسکار هشتادونهم مشخص شوند. آکادمی علوم و هنرهای سینما علاوه بر این فهرست ۹۱ ترانه واجدشرایط رقابت در اسکار سال ۲۰۱۷ را نیز اعلام کرد. در فهرست ترانه‌های واجد شرایط سه ترانه از فیلم «لالا لند» با عنوان‌های «آزمون»، «شهر ستاره‌ها» و «آتش به پا کن» وجود دارد و چند فیلم از جمله «اعداد پنهان» (Hidden Figures)، «شازده کوچولو»، «موآنا» و «ترول‌ها» در این فهرست دو ترانه دارند.
سیاسی,سخنگوی دولت تأکید کرد که سیاست فشار حداکثری امروز شکست خورده و برای آمریکا راهی جز بازگشت به برجام نمانده است.
سیاسی,ستاد انتخابات کشور در اطلاعیه‌ای زمان ثبت نام داوطلبان انتخابات ریاست جمهوری، شوراهای اسلامی شهر و روستا و دو انتخابات میان‌دوره‌ای در ۱۴۰۰ را مشخص کرد.
ورزشی,درحالی که تنها یک‌سال از انتقال 25 میلیون یورویی علیرضا جهانبخش به برایتون می‌گذرد و او تا پیش از تابستان گران‌ترین خرید تاریخ باشگاه بود، اما به نظر می‌رسد اوضاع او در این تیم بسیار پیچیده شده و او آینده مبهمی در لیگ برتر جزیره دارد. به گزارش فرهیختگان، درخشش در آلکمار باعث شد او مورد توجه چندین تیم مختلف قرار گیرد و درنهایت برایتون انتخاب ملی‌پوش ایرانی بود، اما پس از گذشت یک فصل او هنوز نتوانسته خود را با شرایط لیگی دشوار همچون انگلیس وفق دهد و در فصل جدید در هیچ‌یک از سه دیدار ابتدایی حتی در فهرست 18 نفره تیمش نیز جایی نداشته و به نظر می‌رسد گراهام پاتر، سرمربی جدید او فعلا تمایلی به استفاده از وی ندارد. در همین حال خبر پیشنهاد دو تیم فاینورد و آیندهوون احتمال بازگشت او به لیگ هلند را افزایش داد، اما در فاصله حدود یک هفته تا پایان مهلت نقل‌وانتقالات هنوز هیچ پیشنهاد رسمی برای خرید قطعی یا قرضی او به برایتون نرسیده است. آیندهوون با فروش هروینگ لوزانو، ستاره مکزیکی خود به ناپولی به دنبال خرید جانشینی مناسب برای اوست و جهانبخش یکی از گزینه‌های اصلی آنهاست. سابقه بازی و درخشش در لیگ هلند باعث شده آیندهوون به صورت جدی در فکر خرید این بازیکن باشد که در آخرین فصل حضورش در اردیویسه 21 گل زد و با عنوان آقای گلی این کشور را ترک کرد. جهانبخش در نخستین فصل حضورش در لیگ برتر با مشکلاتی نیز روبه‌رو بود. حضور در جام‌جهانی و همچنین جام ملت‌های آسیا به همراه تیم ملی باعث شد فرصت کمتری برای هماهنگی با تیم داشته باشد و مصدومیت نیز دیگر بدبیاری این وینگر ملی‌پوش بود. با حضور پاتر در برایتون به نظر می‌رسید او می‌تواند فصلی بهتر را در پیش داشته باشد، اما در آغاز لیگ اوضاع برای او به‌شدت بد شد. سکونشینی او در بازی نخست و برتری 3 بر صفر برایتون در زمین واتفورد باعث شد پاتر بهانه خوبی برای عدم‌استفاده از جهانبخش در دو دیدار بعدی داشته باشد. اما یک تساوی برابر وستهام و شکست برابر ساوتهمپتون در دو دیدار خانگی شاید اوضاع را برای ملی‌پوش ایرانی تغییر دهد. صحبت‌های پاتر در نشست خبری پیش از دیدار با ساوتهمپتون، اما این امیدواری را برای جهانبخش ایجاد کرد که می‌تواند دوباره به ترکیب اصلی برگردد. سرمربی برایتون به‌نوعی انتقال او به آیندهوون را منتفی دانست و اعلام کرد که باشگاه چنین برنامه‌ای ندارد. او همچنین با تمجید از‌ انگیزه بالای جهانبخش در تمرینات گفت: «او هر روز بسیار سخت تمرین می‌کند و تلاش دارد به تیم کمک کند. او در هر سه پست تهاجمی قادر به بازی است و حتی درحال حاضر به‌عنوان یک دفاع کناری در تمرینات بازی می‌کند. جهانبخش می‌تواند یکی از نفرات اصلی باشد، اما من باید 18 بازیکن را برای روز مسابقه انتخاب کنم و تلاش می‌کنم بهترین‌ها در لیست باشند.» در این شرایط به نظر می‌رسد پاتر تصمیم به تغییر پست جهانبخش گرفته و او احتمالا به‌زودی در پست مدافع یا هافبک کناری در ترکیب برایتون قرار خواهد گرفت. تنها مشکل این است که علیرضا چندان در وظایف دفاعی عملکرد خوبی ندارد و شاید مدتی طول بکشد تا بتواند خود را با شرایط جدیدش تطبیق دهد. در غیر این‌صورت باید قید بازی در لیگ جزیره را زده و به تیمی دیگر کوچ کند.
فرهنگی/هنری,میشل سِر، فیلسوف سرشناس فرانسه در شامگاه شنبه اول ژوئن / 11 خرداد در پاریس درگذشت.   او بویژه در عمومیت دادن به اندیشه در احوال جهان و تشریح آسان افکار فلسفی از مهمترین اندیشمندان این کشور بود.   میشل سِر، نویسندۀ نزدیک به 70 جلد کتاب است که برخی از آنها در فلسفۀ علم، معرفت شناسی و تاریخ علوم در زمرۀ منابع آموزشی و پژوهشی قرار دارد.   سلسله کتاب‌های «هِرمس» و نیز «آتش‌ها و نشانه‌های مِه»، «پدید آمدن فیزیک در نوشتۀ لوکرس»، «پنج حس» و «چپ دست لنگ» از جملۀ آنهاست. میشل سِر هنگام مرگ ٨٨ سال داشت. «خانم‌ها، آقایان، به آنچه امروز می‌گویم به دقت گوش کنید، زیرا زندگی شما را دگرگون خواهد کرد». این جمله‌ای بود که غالباً میشل سِر با آن درس خود را آغاز می‌کرد. او با این کلمات، نه بر سخن خود، که بر کارکرد فلسفه ارج می گذاشت. میشل سِر، هر چند در جستجوی کشف رمز و راز جهان  بربسیاری رودخانه‌ها رانده بود و به بسیاری گستره‌ها و گوشه‌های دنیای فلسفه سر زده بود، اما نام او با فلسفۀ علم و معرفت شناسی پیوند خورده است. او که در ابتدا در مدرسۀ علوم دریائی «بُردو» نام نویسی کرده و چندی به دریانوردی و ناخدائی علاقه نشان داده بود، پس از سه سال آموزش، سکان کشتی شوق خود را بسوی دیگری گرداند و به پاروزدن در آبهای آرام فلسفه روی آورد.   او در پایان نامۀ دکترای خود به «ساختار فکری لایبنیتز و مدل‌های ریاضی او» پرداخت و از همان هنگام خود در جایگاه اندیشه گران در فلسفۀ علم و نیز «ساختارگرایان» نشانده شد و با آنکه در سال‌های بعد به آسمان‌های دیگر فلسفه پرواز کرد، هرگز در نظر همکاران خود از این حوزه بیرون نیامد. پرسش اساسی در بسیاری از آثار اولیۀ میشل سِر موضوع اخلاق در پیشرفت‌های علمی و نتایج احتمالی آن است بویژه هنگامی که علم و خشونت دست به دست هم می‌دهند. میشل سِر با چاپ «پدید آمدن فیزیک در نوشتۀ لوکرس» مفهوم «بریدگی‌های معرفت شناختی» را مورد پرسش و تردید قرار می‌دهد.   او سپس در سلسله کتب «هرمس» به مطالعۀ اثرات پدیدۀ «ارتباطات» مدرن بر جهان معاصر می‌پردازد. بخش فراوان و شاید ارزنده ترین آثارِ متاخر میشل سِر به طبیعت و حقوق آن پرداخته است. میشل سِر در این آثار، به کنایه از «قرارداد اجتماعی» خواستار تدوین یک «قرارداد طبیعی» برای شناسائی حقوق طبیعت در مفهوم گستردۀ آنست.   او یادآوری می‌کند که اعلامیۀ جهانی حقوق بشر تنها به حقوق انسان‌ها توجه دارد در حالیکه حفاظت از حقوق انسانی بدون توجه به حفظ حقوق طبیعت ناممکن است. میشل سِر در کتاب «دخترک کوچک» که با استقبال فراوان روبرو شد و بیش از ٢٠٠ هزار نسخۀ آن در فرانسه به فروش رسید، به انقلاب دیجیتالی عصر حاضر و نسلی که با آن برآمده است می‌پردازد و در آن با اتکاء به اندیشه و رفتار دخترکی که شخصیت اصلی کتاب را تشکیل می‌دهد، اثرات گستردۀ این انقلاب تکنولوژیک را بر تمامی ابعادِ زندگی انسان به نمایش می‌گذارد. میشل سِر با صدای بَم و گیرا و شادی امید بخشی که در  آهنگ شهرستانی گفتار او ـ لهجۀ گاسکونی ـ نهفته بود در بیان افکار و اندیشه‌های خود نقّالی چیره دست و بازیگری هنرمند بود و همین توجۀ عموم را به او جلب می کرد. میشل سِر، هرگز به استادی «کُلِژ دو فرانس»، موسسۀ آموزشی پژوهشگران و استادان، درنیامد، اما به عضویت «فرهنگستان فرانسه» برگزیده شد. او در استخدام کلمات و ترسیم جملات و عشق به زبان نیز شهره بود.   میشل سِر که کار تدریس را در دانشگاه «کلرمون فراند» آغاز کرده بود، خیلی زود به پاریس آمد و نخست در دانشگاه پاریس ٨ و سپس پاریس ١‌ـ سوربن به آموزش هزاران شاگردی پرداخت که سخنان او را همچون مرهمی بر زخم پرسش‌های فکری و فلسفی خود می‌نهادند.   میشل سِر سال‌ها نیز در دانشگاه‌های «جان هاپکینز» و سپس «استانفورد» در آمریکا درس می‌گفت.
حوادث,گارد ساحلی فرانسه روز یکشنبه اعلام کرد که قایق حامل ۹ پناهجوی غیرقانونی را که قصد داشتند از طریق کانال مانش خود را به بریتانیا برسانند، نجات داده است. گارد ساحلی فرانسه با انتشار بیانیه‌ای بار دیگر نسبت به خطرات بالای عبور از کانال مانش که یکی از پرترددترین مسیر‌های آبی جهان است، هشدار داد و افزود که متاسفانه قایق از آب گرفته شده پناهجویان افزون بر ۸ مرد حامل یک پسربچه بوده که از شدت سرما دچار افت شدید دمای بدن شده بود. مطابق اعلام مقام‌های بریتانیا شمار پناهجویان غیرقانونی که از مرز فرانسه و از طریق کانال مانژ به این کشور می‌روند، طی یکسال گذشته روند صعودی داشته و اکثر ۵۰۰ نفری که از این طریق خود را به بریتانیا رسانده‌اند، ادعا کرده‌اند که دارای ملیت ایرانی هستند. فرانسه و بریتانیا با هدف مبارزه با این پدیده خطرناک از ماه دسامبر گذشته طرح مشترکی را شامل افزایش تعداد گشت‌های نظارتی، انهدام باند‌های قاچاق انسان و افزایش آگاهی پناه‌جویان نسبت به خطرات عبور از کانال مانش به اجرا گذاشته‌اند.
سیاسی,نماینده مردم چابهار تاکید کرد:اتفاقاتی مانند کشته شدن سوخت‌بران در سیستان و بلوچستان موجب ناامیدی مردم خواهد شد. به گزارش ایلنا، معین الدین سعیدی در جلسه علنی نوبت دوم روز شنبه، ۹اسفند مجلس شورای اسلامی ، گفت: امیدوارم با تدبیر مجلس اتفاقات اخیر در سیستان و بلوچستان و کشته شدن چندین سوخت‌بر ریشه‌یابی شود. نماینده مردم چابهار ادامه داد: مرکزنشینان قدر مرزنشینان را بدانند، مردم سیستان و بلوچستان باید نقطه تمایز خودشان را با معاندین خارجی اعلام کنند. وی افزود:البته مرزنشینان غیور سیستان و بلوچستان همواره تمایز خودشان را با فرصت‌طلبان خارجی اعلام کرده‌اند و هرگز معاندین نمی‌توانند کوچکترین خدشه‌ای میان پیوند ناگسستنی مردم و نظام ایجاد کنند. سعیدی با بیان اینکه اتفاقاتی مانند کشته شدن سوخت‌بران در سیستان و بلوچستان موجب ناامیدی مردم خواهد شد، افزود: با تدبیر مجلس باید کمیته حقیقت‌یاب در استان حضور پیدا کرده و حادثه اخیر ریشه‌یابی خواهد شد و ان‌شاء الله مشکلات مرزنشینان نیز رفع می‌شود. خودمان را جای مردم این منطقه بگذاریم که جگرگوشه‌هایشان برای کسب روزی حلال رفتند و جنازه‌هایشان برگشت.
سلامت,"شاید برای شما نیز پیش آمده باشد که برای خود یک برنامه ورزشی منظم را دنبال کرده و سالمی را نیز مصرف کنید، اما به رغم تلاش های صورت گرفته به وزن دلخواه خود نرسیده یا به سختی وزن کم می کنید. به گزارش گروه سلامت به نقل از "" ""، خوشبختانه تغییرات کوچک بسیاری وجود دارند که می توانید برای حرکت در مسیر درست و دستیابی به اهداف کاهش وزن خود مد نظر قرار دهید. در ادامه با برخی از آنها بیشتر آشنا می شوید. شرایط هر فرد با فرد دیگر متفاوت است و این مساله در مورد کاهش وزن نیز صادق است. رژیم های غذایی و برنامه های ورزشی مختلفی وجود دارند. دلیل این که یک رژیم غذایی و برنامه ورزشی واحد برای همه موثر نیست، این است که شرایط و نیازهای بدن هر فرد منحصر به خود اوست. شما باید برنامه ورزشی و غذایی را بر اساس شرایط خود تنظیم کنید. به جای دنبال کردن کردن یک رژیم غذایی یا برنامه ورزشی خاص، از امتحان کردن گزینه های مختلف برای شناسایی مواردی که کارایی لازم را برای شما دارند، هراس نداشته باشید. کاهش وزن تنها با انجام ورزش حاصل نمی شود و آنچه می خورید نیز باید مد نظر قرار بگیرد. با این وجود، همچنان افراد بسیاری به مواد غذایی مصرفی و اندازه وعده های غذایی خود توجهی ندارند. بدون تحت کنترل گرفتن رژیم غذایی، موفقیت در کاهش وزن پایدار حاصل نمی شود و این دو دلیل دارد. نخست، بدون سوخت مناسب، ورزش و انجام فعالیت های دیگر دشوار شده و به راحتی خسته خواهید شد. دوم، رژیم غذایی و ورزش دو عوامل موثر در روند کاهش وزن هستند، اما باید به رژیم غذایی توجه بیشتری داشته باشید. بر همین اساس، برای برنامه ریزی وعده های غذایی خود ممکن است به صرف وقت بیشتر نیاز داشته باشید. برای شروع، شما می توانید طی چند هفته آنچه می خورید را یادداشت کنید. سپس، کالری های غیر ضروری و این که از کدام بخش رژیم غذایی عادی خود می توانید آنها را حذف کنید، مشخص سازید. در شرایطی که سالم غذا خوردن ممکن است پر هزینه باشد، این روش می تواند به کاهش هزینه های شما نیز کمک کند. زمانی که در باشگاه ورزش می کنید بی تردید برای کاهش وزن مفید است. اما ورزش و فعالیت جسمانی خارج از باشگاه نیز به ایجاد تغییرات بلند مدت برای کاهش وزن و حفظ وزن سالم کمک خواهد کرد. زمانی که موضوع ورزش مطرح می شود، اگر نتوانید یک برنامه منظم را دنبال کنید، به نتایج دلخواه نیز دست نخواهید یافت. زندگی روزمره شما می تواند حاوی فرصت های زیادی برای ورزش باشد که از آن جمله می توان به استفاده از پله به جای آسانسور، پیاده‌روی به جای رانندگی، یا اختصاص زمانی برای بازی با فرزندانتان اشاره کرد. اگر حتی برای رفتن به باشگاه وقت نداشته باشید،، این قبیل فعالیت ها در کنار هم می تواند به کاهش وزن شما کمک کند. افراد بسیاری که وزن کم می کنند، نمی توانند وزن سالم را حفظ کرده و دوباره چاق می شوند. زمانی که وزن کم می کنید، میزان بدن در حالت استراحت (مقدار کالری که برای حفظ عملکرد بدن در حالت استراحت نیاز است) کاهش می یابد. زمانی که وزن زیادی را طی یک بازه زمانی کوتاه کاهش می دهید، میزان سوخت و ساز بدن در حالت استراحت به طور قابل توجهی کاهش می یابد. این به معنای آن است که باید سخت‌تر از گذشته تلاش کنید تا وزن خود را پایین نگه دارید. زمان عامل کلیدی در کاهش وزن پایدار است. آنچه باید انجام دهید تمرین دادن بدن برای سازگاری آرام با شرایط جدید است. در مسیر تحقق اهداف کاهش وزن خود ممکن است با ایستایی و عدم پیشرفت مواجه شوید و کنار آمدن با این شرایط به شما بستگی دارد. صبور باشید، و اهداف خود را رها نکنید زیرا حرکت آرام و پایدار کلید موفقیت برای کاهش وزن پایدار است. اگر مدتیست که تغییری در وزن شما ایجاد نمی شود، ممکن است به ایجاد تغییر در رژیم غذایی و برنامه ورزشی خود نیاز داشته باشید. در این میان، نشانگرهای دیگر را می توانید برای بررسی ارتقا سلامت خود مد نظر قرار داده و برای حفظ انگیزه استفاده کنید که از آن جمله می توان به اندازه دور کمر اشاره کرد. چربی شکم، که به نام چربی احشایی نیز شناخته می شود، اندام های داخلی شما را فرا می گیرد و از ناسالم‌ترین انواع چربی محسوب می شود. شما می توانید با دنبال کردن تغییرات اندازه دور کمر و این که شکم شما چگونه به نظر می رسد، انگیزهای های خود در راستای تحقق اهداف کاهش وزن را حفظ کنید. خواب برای سلامت روانی و جسمانی انسان ضروری است. جدا از مدت زمان هفت تا هشت ساعت که برای خوابیدن توصیه شده است، کیفیت خواب نیز باید مورد توجه قرار بگیرد. شرایط مکان خواب خود را بهبود بخشیده و عاداتی مانند استفاده از تلفن همراه در تختخواب که می توانند کیفیت خواب را کاهش دهند، کنار بگذارید. سلامت روانی می تواند به روش های مختلف بر وزن شما تاثیرگذار باشد. به عنوان مثال، استرس می تواند موجب تغییر در هورمون ها شود، و افسردگی می تواند موجب گوشه گیری و عدم مراقبت از خود شود. این قبیل عوامل نامشهود می توانند اثر چمشگیری بر سلامت شما داشته باشند. اگر در کاهش وزن با دشواری مواجه هستید، شاید باید ابتدا شرایط سلامت روانی خود را ارزیابی کرده و آن را بهبود ببخشید. در برخی موارد، شرایط زمینه ای که پزشک می تواند آنها را تشخیص داده و درمان کند، ممکن است دلیل ناتوانی شما در کاهش وزن باشد. داروهایی که مصرف می کنید، مانند آنتی بیوتیک ها، ممکن است بر تلاش های شما برای کاهش وزن تاثیرگذار باشند. اگر فروشگاه ها و رستوران هایی که به محل زندگی یا کار شما نزدیک هستند، گزینه های غذایی سالم زیادی ارائه نمی کنند، احتمالا غذاهای سالم کمتری را خریداری و مصرف می کنید. اگر در تلاش برای کاهش وزن خود هستید باید یک رویکرد سیستمی را مد نظر قرار دهید. برای درک این که چرا وزن کم نمی کنید، سیستم های اطراف خود را که ممکن است در این زمینه موثر باشند، بررسی کنید. زمانی که ارزیابی های لازم را انجام دادید می توانید چگونگی بهینه سازی شرایط و زیر کنترل گرفتن آن را مشخص کنید. به عنوان مثال، یک پیاده‌روی کوتاه در زمان ناهار، آوردن غذا از خانه به جای خرید آن از رستوران، یا خوردن صبحانه تغییرات کوچکی هستند که می توانند تفاوت های چشمگیری را ایجاد کنند. رژیم غذایی، فعالیت جسمانی و سوخت و ساز، سه عامل تاثیرگذار بر وزن شما هستند. این احتمال وجود دارد که تغییراتی را در زندگی خود ایجاد کنید که بر هر سه مورد اثرگذار باشند. اما زیاد به خود سخت نگیرید. خبر خوب این است که لازم نیست به تنهایی همه کارها را انجام دهید. زمانی که موضوع تغییر عادات مطرح می شود، افراد دیگر نیز می توانند به ایجاد تغییر کمک کنند. اگر شما و افرادی که به طور منظم با آنها در ارتباط هستید، گزینه های غذایی سالم‌تر را مصرف کرده یا به همراه هم ورزش کنید به نتایج بهتری در زمینه کاهش وزن نیز دست خواهید یافت."
حوادث,پسرِمعتادی که پدرش را با ضربات چاقو به قتل رسانده بود با تلاش کارآگاهان پلیس جنایی تهران دستگیر شد. ایران نوشت: ساعت 17:50 مورخه 12 مرداد 1396 فردی با مرکز فوریت‌های پلیسی 110 تماس گرفت و عنوان داشت که داخل خانه‌اش مورد اصابت ضربات چاقو قرار گرفته و نیاز به کمک دارد.بلافاصله با دریافت نشانی فرد تماس گیرنده در منطقه لویزان – خیابان شهید فرشادی، موضوع به کلانتری 102 پاسداران اعلام و همزمان، مأمورین کلانتری 102 به همراه تیم اورژانس در محل حاضر شدند. با ورود مأموران به داخل یک خانه مسکونی، پیرمردی ضمن معرفی خود بنام ذبیح الله ( متولد 1320 ) در اظهاراتی کوتاه به مأمورین اعلام داشت که توسط پسرش بنام مجید ( متولد 1363 ) مورد اصابت ضربات چاقو قرار گرفته است.با وجود انتقال ذبیح الله . ر به بیمارستان و انجام اقدامات درمانی، در مورخه 13 مرداد 1396 به کلانتری 102 پاسداران اعلام شد که این شخص به علت خونریزی و جراحت‌های شدید ناشی از اصابت جسم تیز به قسمت های مختلف بدن ( کمر ، کتف و گردن ) فوت نموده است. با تشکیل پرونده مقدماتی با موضوع قتل عمـد و به دستور بازپرس شعبه پنجم دادسرای ناحیه 27 تهران، پرونده جهت رسیدگی در اختیار اداره دهم ویژه قتل پلیس آگاهی تهران بزرگ قرار گرفت.کارآگاهان اداره دهم پلیس آگاهی با انجام تحقیق از خانواده مقتول اطلاع پیدا کردند که مجید اعتیاد شدیدی به مصرف موادمخدر دارد و یک بار نیز پدرش او را به قصد ترک مصرف موادمخدر به کمپ ترک اعتیاد منتقل نموده؛ پس از آن و بواسطه ادامه اعتیاد مجید به مصرف موادمخدر اختلاف شدیدی مابین این پدر و پسر ایجاد شده بود.با توجه به بلامکان بودن مجید، کارآگاهان با انجام تحقیقات پلیسی موفق به شناسایی محل تردد مجید در محدوده خیابان جشنواره در شرق تهران شده، این محل را تحت مراقبت‌های نامحسوس پلیسی قرار داده و سرانجام در ساعت 23 دوشنبه مورخه 10 مهر 1396 موفق به دستگیری مجید شدند. مجید در همان اظهارات اولیه صراحتا به ارتکاب جنایت و ضرب و جرح شدید پدرش با سلاح سرد اعتراف کرد و در خصوص روز حادثه به کارآگاهان گفت: روز حادثه ناگهان پدرم شروع کرد به مسخره نمودن من؛ من نیز چاقو کشیده و چند ضربه چاقو به او زده و به سرعت از خانه خارج شدم . سرهنگ کارآگاه حمید مکرم ، معاون مبارزه با جرایم جنایی پلیس آگاهی تهران بزرگ با اعلام این خبر گفت: با توجه به اعتراف صریح متهم به ارتکاب جنایت، قرار بازداشت موقت از سوی بازپرس  صادر شد و متهم جهت انجام تحقیقات تکمیلی در اختیار اداره دهم ویژه قتل پلیس آگاهی تهران بزرگ قرار گرفت.
سلامت,سخنگوی کمیسیون اصل نود مجلس شورای اسلامی گفت که در جلسه امروز این کمیسیون کمبود پزشک مورد تایید وزارت بهداشت قرار گرفت و مقرر شد برای جبران کمبود پزشک کشور، متناسب با امکانات کشور ظرفیت‌ پذیرش رشته پزشکی دائما و به شکل تصاعدی افزایش پیدا کند.
سیاسی,تلاش پاکستان که انتظار داشت در اجلاس اخیر مسوولان گروه ویژه اقدام مالی (اف‌ای‌تی‌اف) بتواند از فهرست خاکستری خارج شود، به در بسته خورد و این گروه مهلت چهارماهه دیگری به اسلام‌آباد برای عمل به تمهیدات گروه ویژه اقدام مالی داد.
سلامت,فرمانده عملیات مدیریت بیماری کرونا در کلانشهر تهران خواستار تلاش برای توزیع رایگان محصولات بهداشتی به اقشار کم برخوردار تهران شد و یادآور شد: با این اقدام می‌توانیم در حالی که برخی از مردم در شرایط اقتصادی دشواری قرار دارند برای مقابله با ویروس کرونا این محصولات را در اختیار آنان قرار دهیم.
سیاسی,قالیباف، پیام رهبر انقلاب را تقدیم رئیس مجلس دومای روسیه کرد.   بعد از چند روز کشمکش بر سر دیدار محمدباقر قالیباف با پوتین در نهایت شب پیش رئیس مجلس به روسیه سفر کرد تا طی دیداری با رئیس جمهور روسیه پیام رهبر انقلاب را به دست ولادیمیر پوتین برساند اما این دیدار امروز محقق نشد و قالیباف پیغام را به رئیس مجلس دومای روسیه تحویل داد.
سیاسی,"چهره سیاسی اصلاح طلب گفت: تصویب طرح شفافیت آراء، دست افراد دورو و ریاکار را آشکار می‌کرد از این رو این طرح شفافیت در مجلس رد شد. ""محمدرضا خباز"" نماینده اصلاح طلب سابق مجلس در گفتگو با سایت نواندیش، در پاسخ به این سوال که شعارزدگی مجلس یازدهم تا چه حد موجب کاهش شأن و جایگاه مجلس شده و چرا نمایندگان اصولگرا به شعارهای انقلابی خود از جمله طرح شفافیت آراء، رأی مثبت ندادند؟ گفت: مجلس یازدهم چند شعار داشت یکی از شعارهای اصلی آن این بود که به مردم وعده داد مبنی بر اینکه اگر ما به مجلس راه پیدا کنیم ارزانی را به کشور ارزانی و ارائه خواهیم کرد شاهد بودیم که با انتخاب مجلس یازدهم نه تنها چیزی ارزان نشد بلکه قیمت‌ها چند برابر شد. او افزود: نمایندگان این مجلس مدعی بودند که می‌‌خواهیم در بودجه این مسائل را جبران کنیم نهایتا اما بودجه را به گونه‌ای تنظیم کردند که اگر واقعا بودجه با همین ترکیب به تصویب می‌رسید به ادعای اکثریت قریب به اتفاق اقتصاددانان کشور، یک ضربه سنگینی به مردم تحمیل می‌شد. بنابراین همین بودجه‌ای که به تعبیر بنده، آن را شخم زده بودند تصویب نکردند. بنابراین اولین شعار که مهمترین شعارشان بود را عملی نکردند در حالی که همین رأی حداقلی را به دلیل همین شعارها به دست آورده بودند. خباز ادامه داد: در واقع بر این باورم که شعارهایشان از ابتدا نادرست بود به بیانی دیگر نه تنها نادرست بود بلکه عوام فریبانه بود. به هر حال این اتفاق در کشور رخ داده و مجلس در شعار اصلی‌اش که همان رفع مشکلات اقتصادی بود متاسفانه ناکام ماند. این چهره سیاسی اصلاح طلب اضافه کرد: نکته بعدی شعارهای سیاسی آنها بود. در واقع شعار سیاسی‌ این مجلس این بود که به دنبال شفافیت آراء بودند اما غافل از این بودند که رأی به شفافیت آراء دادن که از نظر بنده اصل خوبی است، به تنهایی مشکل را حل نمی‌کند بلکه شفافیت در همه چیز باید باشد. بنابراین نماینده مجلس چون نماینده مردم است و با رأی مردم روی کار می‌آید هیچ چیز را نباید از مردم پنهان کند مگر مسائل امنیتی و مهم کشور که ممکن است مورد استفاده دشمنان این سرزمن قرار بگیرد، در غیر این صورت نباید چیزی از مردم پنهان کنند. او بیان کرد: درباره شفافیت آراء، در بهمن ماه سال گذشته، در جایی حضور داشتم که در آنجا جوانی برخاست و از کاندیداها تعهد می‌گیرد مبنی بر اینکه شما اگر رأی آوردید باید حتما به شفافیت آراء پایبند باشید بنده در اینجا عرض کردم این کاری که شما انجام می‌دهید به کجا وابسته هستید؟ چه تضمینی برای این موضوع وجود دارد و از سوی چه مجموعه ای، ماموریت دارید از همه کاندیداها تعهد خطی بگیرید که شفافیت آراء داشته باشند؟ سوال را بی پاسخ گذاشتند اما اگر این رأی می‌آورد به نوعی دست بسیاری آشکار می‌شد به این دلیل که برخی نمایندگان در اینجا شعاری می‌دهند اما وقتی به حوزه انتخابیه شان که می‌روند سخن دیگری مطرح می‌کنند. خباز ادامه داد: به بیانی دیگر نمایندگان شعارهای اقتصادی و سیاسی یا اجتماعی و فرهنگی برای جلب نظر آنهایی که آنها را به مجلس فرستادند سر می‌دهند اما در حوزه انتخابیه شان که می‌روند و در آنجا هم با کمترین رأی انتخاب شدند مردم گریبانشان را می‌گیرند که چرا به این طرح رأی ندادید؟! در واقع به جای اینکه به مسائل جزئی و مهم بپردازند به مسائل غیرمهم می‌پردازند از این رو مردم آنها را زیر سوال قرار می‌دهند مبنی بر اینکه چه دلیلی برای رأی‌شان به فلان طرح و لوایح چه بود؟! چون نمایندگان در حوزه انتخابیه شان جوابی ندارند از این رو این طرح را رد کردند. چراکه آنها می‌خواهند به دو گونه بازی کنند یک بازی آشکار و یک بازی پنهان. این نماینده پیشین مجلس اشاره کرد: تصویب طرح شفافیت آراء، دست افراد دورو و ریاکار را آشکار می‌کرد از این رو این طرح شفافیت در مجلس رد شد. او با اشاره به آثار منفی رد این طرح اظهار کرد: از جمله مهمترین آثار منفی رد طرح شفافیت این است که روی اعتماد مردم اثر نامطلوبی دارد . در انتخابات مجلس 98، نمایندگان با کمترین آراء مورد تصور انتخاب شدند اگر اعتماد کمی وجود داشت مجلسی ها می‌توانستند با رفتارشان و پایبند بودن به قولهایی که دادند اعتماد مردم را به مجلس افزایش بدهند که این کار را نکردند. در نتیجه اعتماد مردم نسبت به قوه مقننه کمتر کردند و اگر باز هم قرار باشد برای انتخابات ریاست جمهوری از مردم بخواهند پای صندوق بیایند یقینا مردم خواهند گفت که اعتمادی به آنها ندارند چون به ادعاهای انقلابی شان عمل نکردند چراکه انقلابی بودن یعنی راستگو و درستکار و پایبند به ارزش های اسلام و انقلاب. نمی‌توان سخنی گفت و اما در عمل کار دیگری انجام داد."
حوادث,معاون مبارزه با سرقت های خاص پلیس آگاهی تهران بزرگ ، از دستگیری سارقی خبر داد که به عنوان خریدار با کسانی که گوشی های تلفن همراه گران قیمت خود را برای فروش در سایت دیوار آگهی می کردند، قرار گذاشته و با ظاهری آراسته و موجه با یک دستگاه خودرو پرشیا در محل ملاقات حاضر و در ادامه به شگردهای مختلف گوشی های آنها را به سرقت می برد. به گزارش عصر ایران به نقل از مرکز اطلاع رسانی پلیس تهران سرهنگ کارآگاه احمد نجفی در توضیح این خبر گفت: در پی وقوع چندین فقره سرقت گوشی های تلفن همراه گران قیمت در پوشش خریدار ، موضوع به صورت ویژه در دستور کار کارآگاهان اداره هجدهم پلیس آگاهی قرار گرفت. در بررسی اظهارات شکات و مالباختگان مشخص شد که سارق ، مالباختگان را از طریق سایت دیوار شناسایی و انتخاب کرده و در ادامه با آنها به بهانه خرید گوشی تلفن همره قرار ملاقات می گذاشت و پس از حاضر شدن در محل ، به بهانه اینکه پول را از طریق گوشی همراه واریز کرده از فروشنده درخواست می کرد تا موجودی حساب خود را چک کند و یا اگر گوشی مورد معامله دارای کارتن نبود فروشنده را به دنبال آوردن کارتن می فرستاد و به محض دور شدن مالباختگان ، با خودرو از محل متواری می شد. کارآگاهان اداره هجدهم پلیس آگاهی با بهره گیری از اقدامات ویژه پلیسی و همچنین بررسی تصاویر بدست آمده از برخی دوربین های مداربسته محدوده سرقت ها ، موفق شناسایی و در ادامه دستگیری وی در مخفیگاهش شدند. متهم پس از مواجه حضوری با مالباختگان و شناسایی دقیق از سوی آنها ، در اعترافات خود گفت: در سایت دیوار سوژه های خود را انتخاب و با ظاهری آراسته و با خودروی پژو پرشیا سفید رنگ و یا پراید سفید رنگ بر سر قرار می رفتم و پس از ملاحظه گوشی همراه فروشنده در صورتی که گوشی آنها فاقد کارتن بود از آنها می خواستم که کارتن گوشی را هم بیاورند ؛ بیشتر افراد به صرف ظاهری آراسته به من اعتماد می کردند و در حالیکه گوشی تلفن همراه را به امانت نزد من می گذاشتند برای آوردن کارتن گوشی از ماشین پیاده می شدند که به محض رفتن آنها ، من نیز هم از محل می گریختم. متهم همچنین در اعترافات خود افزود : در تعدادی از سرقت های خود نیز با نشان دادن صفحه ای جعلی بر روی گوشی تلفن همراهم مدعی می شدم که پول را به حساب فروشنده واریز کردم ؛ در ادامه از فروشنده گوشی می خواستم که موجودی حساب خود را چک کنند که به محض دور شدن آنها برای گرفتن صورت حساب از محل دور می شدم . سارق که مردی 27 ساله ، مجرد و دارای سه فقره سابقه کیفری است در اعترافات خود به بیش از 20 مورد سرقت به این شیوه در نقاط مختلف شهر تهران و به خصوص نقاط غرب تهران اعتراف کرد و عنوان داشت که علاوه بر سرقت گوشی های تلفن همراه ، در چندین فقره نیز با استفاده از تراول چک های مجعول اقدام به کلاهبرداری از فروشندگان گوشی های تلفن همراه کرده است . یکی از مالباخته ها به نام امیر رضا 40 ساله در اظهاراتش به کارآگاهان گفت: با ثبت آگهی فروش گوشی همراهم در سایت دیوار بعد از چندی توسط مردی با بنده برای معامله گوشی همراهم تماس گرفته شد نزدیک ساعت 9 شب همان روز برای تحویل گوشی به آدرس خریدار رفتم حدود 10 دقیقه با خریدار که مردی حدودا 30 ساله بود صحبت کردم او بعد از دیدن گوشی آن را پسند کرد و در قبال مبلغ توافقی را بصورت تراول پرداخت کرد و بعد از محل متواری شد که بعد از برگشتن به خانه متوجه تلقبی بودن تراول ها شدم. مالباخته ای دیگر به کارآگاهان گفت : مشخصات گوشی تلفن همراهم را برای فروش ثبت کرده بودم که ساعت 8 شب یک نفر به عنوان خریدار به من زنگ زد آدرس محل سکونتم را گرفت و بعد از نیم ساعت زنگ خانه به صدا در آمد . بهمراه پدرم سرکوچه رفتیم ؛ خریدار که با پرشیا سفید رنگ در سر قرار حاضر شده بود بعد از دیدن گوشی همراه از طریق گوشی پول را به حساب واریز کرد و تصویر واریز پول را هم به من نشان داد و با گرفتن گوشی همراهم از محل دور شد پس از مراجعه به منزل و گرفتن موجودی حساب متوجه شدم که هیچ پولی به حساب من واریز نشده است. سرهنگ کارآگاه احمد نجفی، معاون مبارزه با سرقت های خاص پلیس آگاهی تهران بزرگ ، با اعلام این خبر گفت : با توجه به اعتراف صریح متهم به دهها فقره سرقت و شناسایی تعدادی از شکات و مالباختگان ، قرار قانونی از سوی بازپرس محترم شعبه 5 دادسرای ناحیه 34 تهران صادر و متهم جهت انجام تحقیقات تکمیلی در اختیار اداره هجدهم پلیس آگاهی تهران بزرگ قرار دارد. لذا از کلیه شکات و مالباختگانی که بدین شیوه و شگرد مورد سرقت و بعضا کلاهبرداری قرار گرفتند دعوت می شود تا جهت شناسایی متهم به نشانی اداره هجدهم پلیس آگاهی تهران بزرگ در خیابان وحدت اسلامی مراجعه کنند .
سیاسی,"امام جمعه موقت تهران با حضور در محل استقرار تیم آزمایش بالینی واکسن ایرانی کووایران برکت، از زحمات دانشمندان و مجاهدان عرصه علمی که برای کشور افتخار آفریدند تقدیر و تشکر کرد و در دیدار با گروه اول داوطلبان، ایثار و فداکاری ایشان را ستود. ‌به گزارش ایسنا، حجت الاسلام والمسلمین حاج علی اکبری در این بازدید با اشاره به موفقیت دانشمندان جوان و انقلابی برای ثبت این دستاورد بزرگ علمی اظهار داشت: ورود به این عرصه‌ها، یک نمونه بسیار عالی از درس جاودانه امام راحل عظیم الشأن (ره) و به تعبیری همان ""ما می‌توانیم"" است. مبنای ""ما می‌توانیم""، کاملا الهی و توحیدی بوده و مبتنی بر توکل مؤمنانه است، یعنی این‌که انجام کارهای بزرگ را آسان می‌کند وکارهای نشدنی را شدنی می‌کند. وی افزود: در چله پر افتخار گذشته که بر اساس همین نگاه ملت و نظام پیش آمده، چه با هدایت امام خمینی (ره) و چه با رهبری مقام معظم رهبری در این مسیر شاهد دستاوردهای عظیمی هستیم . امروز و در این‌جا ما شاهد یکی از این افتخارات بزرگ هستیم، افتخاری که حال و هوای دفاع مقدس را دارد. زیرا در آن عواملی همچون: ایثار، همت، شجاعت، مهربانی، تواضع، بلندنظری و نگاه‌های بزرگ وجود دارد. یعنی همان حال و هوایی که در 8 سال دفاع مقدس وجود داشت امروز ما شاهد آن هستیم. حاج علی اکبری با اشاره به عواملی که در این عرصه، مجاهدانه مشغول به فعالیت هستند گفت: شاهد حضور جوانانی هستیم که مجاهدانه پای کار آمده، ایستاده‌اند و کار می‌کنند. به همه آن‌ها تبریک عرض می‌کنیم، چه دانشمندان جوان چه عزیزان حوزه پشتیبانی و همچنین داوطلبانی که حاضر به دریافت واکسن شدند، در همه این‌ها می‌توان روحیه مجاهدت را دید و این جای خوشبختی دارد. وی افزود: تمام این‌ها در ترازی بالاتر در شخصیت سردار شهید حاج قاسم سلیمانی وجود داشت که این‌جا می‌توان آن حال و هوا را حس کرد. امام جمعه موقت تهران در پایان با اشاره به مدیریت هوشمند و جهادی رییس ستاد اجرایی فرمان امام افزود: خصوصیت مدیریت هوشمند و جهادی این هست که درک می‌کند چه زمانی و در چه موقعیتی، چه کاری را باید انجام دهد. چه بسا اگر کسی از بیرون نگاه کند با خودش بگوید چرا این‌ها به این عرصه ورود کرده‌اند ولی در واقع این ورود همان هوش انقلابی و درک صحیح از موقعیت‌هاست که الحمدالله آقای دکتر مخبر و همکارانشان از آن بهره‌مند هستند. ورود به این عرصه، ضربه به قلب سیاه شیطان و نشان دهنده شکست دشمنان در اعمال تحریم‌های ظالمانه است. در جریان این بازدید همچنینحسن جلیلی مدیر گروه تولید واکسن ستاد اجرایی فرمان امام با اشاره به تزریق واکسن به ۵۶ داوطلب گفت: ۱۰۰ هزار نفر داوطلب از طریق سامانه ۴۰۳۰ اعلام آمادگی کردند که با مصاحبه‌های روانشناسی و بررسی‌های مفصل گزینه‌های نهایی انتخاب شدند که روز گذشته برای ۵۶ نفر از گروه‌های سنی متنوعی از ۱۸ تا ۵۰ سال و با تراز تحصیلی تزریق انجام شده است و در این مدت، واکنش خارج از انتظاری در ارتباط با سلامتی داوطلبان ما اتفاق نیفتاده است. امیدواریم از نیمه اسفند ماه، با جمعیت گسترده‌تری تزریق آزمایشی واکسن را انجام دهیم. مدیر گروه تولید واکسن ستاد اجرایی فرمان امام ادامه داد: واکسن ایرانی از ویروس کشته شده ساخته شده و در شهریورماه مرحله تست حیوانی را پشت سر گذاشته است و از زمان شروع تا کنون شبانه‌روز کار کردیم. وی با اشاره به آغاز تولید واکسن ایرانی کووایران در اردیبهشت ماه با ماهی ۱۰ میلیون دوز، اظهار کرد: ستاد اجرایی فرمان امام در حال تأسیس بزرگترین سایت تولید واکسن در خاورمیانه است و برخی کشورها درخواست خرید واکسن ایرانی را داشته اند. انتهای پیام حسن جلیلی مدیر گروه تولید واکسن ستاد اجرایی فرمان امام (ره) با اشاره به تزریق واکسن به 56 داوطلب بیان داشت: ۱۰۰ هزار نفر داوطلب از طریق سامانه ۴۰۳۰ اعلام آمادگی کردند که با مصاحبه‌های روانشناسی و بررسی‌های مفصل گزینه‌های نهایی انتخاب شدند که روز گذشته برای 56 نفر از گروه‌های سنی متنوعی از ۱۸ تا ۵۰ سال و با تراز تحصیلی تزریق انجام شده است و در این مدت، واکنش خارج از انتظاری در ارتباط با سلامتی داوطلبان ما اتفاق نیفتاده است. امیدواریم از نیمه اسفند ماه، با جمعیت گسترده‌تری تزریق آزمایشی واکسن را انجام دهیم. مدیر گروه تولید واکسن ستاد اجرایی فرمان امام (ره) گفت: واکسن ایرانی از ویروس کشته شده ساخته شده و در شهریورماه مرحله تست حیوانی را پشت سر گذاشته است و از زمان شروع تا کنون شبانه‌روز کار کردیم و فقط در عاشورا و در روز شهادت حضرت زهرا (س) تعطیل بودیم. وی در ارتباط با آغاز تولید واکسن ایرانی کووایران در اردیبهشت ماه با ماهی ۱۰ میلیون دوز افزود: ستاد اجرایی فرمان امام(ره) در حال تأسیس بزرگترین سایت تولید واکسن در خاورمیانه است و برخی کشورها درخواست خرید واکسن ایرانی را داشته اند."
فرهنگی/هنری,سی‌ودومین جشنوره فیلم مستند آمستردام (ایدفا) که به عنوان مهم‌ترین رویداد سینمای مستند شناخته می‌شود، در اقدامی بی‌سابقه فیلمی از ایران را برای افتتاحیه‌اش به نمایش گذاشت. بر این اساس مستند «سایه‌های بی‌خورشید» ـ ساخته مهرداد اسکویی ـ در مراسم افتتاحیه ایدفا در شهر آمستردام به نمایش گذاشته شد.
فناوری,برخی از سریع‌ترین قطارهای حال حاضر جهان با سرعت بیش از 200 مایل در ساعت (322 کیلومتر در ساعت) حرکت می کنند. به غیر از ، سایر قطارهای سریع از سامانه چرخ روی ریل استفاده می کنند که قابل توجه است زیرا اصطکاک همواره بزرگ‌ترین مانع سر راه سفر با سرعت بالا بوده است. بیشترین سرعتی که یک قطار به آن دست یافته برابر با 375 مایل در ساعت (603 کیلومتر در ساعت) بوده که با یک قطار مغناطیسی در ژاپن ثبت شده است. توانایی قطارهای مغناطیسی در حذف اصطکاک آن چیزی است که دستیابی به چنین سرعت های بالایی را امکان‌پذیر می کند. اما حدود نیم قرن پیش، زمانی که پژوهش درباره قطارهای مغناطیسی تازه آغاز شده بود، یک مهندس فرانسوی سامانه ای کاملا متفاوت را معرفی کرد که البته آن نیز بر اساس مفهوم سفر بدون اصطکاک شکل گرفته بود. هنگام کار روی صداخفه کن برای پیشرانه هواپیما همراه با یکی از همکاران خود به نام لویی دوتیون متوجه شدند هوای زیر هواپیما در زمان پرواز در ارتفاع بسیار کم فشرده می شود که این شرایط نیروی بالابر را افزایش و نیروی پسا را کاهش می دهد. این پدیده به نام برای خلبانان آشنا بود، اما برای برتین و تیمش موضوعی جدید محسوب می شد. برتین متوجه شد که اگر هوای فشرده شده زیر یک وسیله نقلیه حفظ شود، این امکان وجود دارد تا یک بالشتک هوایی تولید کرد تا حرکت وسیله نقلیه با مقاومت و نیروی حداقلی ممکن شود. این ایده نیز چیز جدیدی نبود زیرا در سال 1860 یک مهندس فرانسوی دیگر به نام ایده یک قطار با بالشتک هوایی را مطرح کرده بود. تلاش های دیگر در جهتی مشابه اما با انواع دیگر وسایل نقلیه توسط آمریکایی ها، ژاپنی ها و انگلیسی ها نیز انجام شده بود. اما این شرایط موجب ناامیدی برتین نشد و حتی وی را به تداوم پژوهش هایش ترغیب کرد. در سال 1958، مهندسان انگلیسی نخستین را ساختند و در 25 ژوییه 1959، این محصول با موفیت از کانال انگلیس عبور کرد. طی دهه 1960، بهبودهای بسیاری در فناوری هواناو صورت گرفت و امکان استفاده از این فناوری در طیف گسترده ای از خدمات نظامی مانند ماموریت های جستجو و نجات، و عملیات تجاری فراهم شد. تا سال 1968، هواناو به یک محصول تجاری مفید تبدیل شده بود. در همین حال، ژان برتین برنامه های خود را به پیش می برد. در اوایل دهه 1960، برتین پروژه را معرفی کرد که قطاری دارای یک بالشتک هوا بود و می توانست با سرعت بالا روی یک مونوریل بتنی حرکت کند. برتین نمونه هایی در مقیاس کوچک از آئروترین را ساخت و پس از معرفی موفق آنها به حامیان مالی، اندازه نمونه های خود را بزرگ‌تر کرد که ابتدا به تولید یک نسخه 30 فوتی (9 متر) با قابلیت حمل شش سرنشین و در نهایت، یک نمونه اندازه کامل 75 فوتی (23 متر) با قابلیت حمل 80 مسافر منتج شد. در سال 1966، یک مسیر آزمایشی 6.7 کیلومتری در ، اسون، ساخته شد. نمونه اولیه آئروترین 01 با ظرفیت شش صندلی و مجهز به پیشرانه ملخی همانند یک هواپیما بدون بال به نظر می رسید. طی چند ماه این مدل توانست به سرعت 214 مایل در ساعت (345 کیلومتر در ساعت) دست یابد. چهارده ماه بعد، برتین نمونه اولیه آئروترین 02 را با قابلیت حمل دو سرنشین معرفی کرد که از پیشرانه پرت اند ویتنی جی‌تی12 توربوجت استفاده می کرد. آئروترین اس44 مدلی دارای واگن اندازه کامل حمل مسافر بود که برای ارائه خدمات حمل و نقل حومه شهری (به طور خاص بین مراکز شهر و فرودگاه ها) با سرعت 200 کیلومتر در ساعت در نظر گرفته شده بود. این مدل به یک پیشرانه القایی خطی ساخت مرلین گرین مجهز شده بود. یک مسیر آزمایشی دیگر در سال 1969 برای آزمایش این نمونه اولیه در نزدیکی مسیر آزمایشی نخست در گومه لو شاتل ساخته شد. برتین دولت فرانسه را متقاعد کرد تا تامین مالی ساخت یک مسیر آزمایشی دیگر خارج از شهر اورلئان را بپذیرد. این مسیر 18 کیلومتری تقریبا مستقیم روی ستون های بتنی قرار داشت. در صورت موفق بودن آزمایش ها انتظار می رفت که مسیرهای جدید در تمام پاریس ساخته شوند. این مسیر آزمایشی در سپتامبر 1969 تکمیل شد. چند سال بعد، مدل نهایی برتین به نام آئروترین آی80 اچ‌وی که بر اساس مدل آی80 شکل گرفته بود موفق شد به بیشینه سرعت 267 مایل در ساعت (430.4 کیلومتر در ساعت) دست یابد و رکورد سرعت زمینی برای یک وسیله نقلیه ریلی را بشکند. برتین احساس کرد که این فناوری برای اجرای کامل آماده است و مذاکره با دولت فرانسه برای ساخت شبکه ای از مونوریل ها در سراسر فرانسه را آغاز کرد. اما دولت در این زمینه به اطمینان کامل نرسیده بود و نگران بود که شبکه ریلی دولتی با اجرای این پروژه دچار ضرر شود. در سال 1974، دولت فرانسه کمک مالی خود به پروژه آئروترین را متوقف و این پروژه لغو شد. در عوض، دولت فرانسه حمایت از پروژه یا را آغاز کرد که دیگر گزینه فرانسوی ها برای حمل و نقل سریع بود. قطار TGV به یکی از موفق‌ترین و پیشرفته‌ترین شبکه های ریلی سرعت بالا در جهان تبدیل شد. یک قطار TGV نیز با رسیدن به سرعت 357.2 مایل در ساعت (574.8 کیلومتر در ساعت) رکورد سریع‌ترین قطار دارای چرخ جهان را به خود اختصاص داده است. پس از یک دهه تلاش و کار سخت که نتیجه ای نیز به همراه نداشت، ژان برتین که به بیماری سرطان نیز مبتلا شده بود با دلی شکسته در دسامبر 1975 چشم از جهان فروبست. شرکت وی به نام همچنان دایر است و طیف گسترده ای از فناوری ها را در زمینه های مختلف ارائه می کند. -------------------------------------------------------------------------
سیاسی,«محمد باقر قالیباف» در اولین سفر خارجی خود به عنوان رئیس مجلس شورای اسلامی، در راس هیاتی پارلمانی و بنا به دعوت رسمی «ویچیسلاو والودین» رییس دومای دولتی روسیه، عصر یکشنبه به وقت محلی وارد مسکو شد. به گزارش ایرنا، در این سفر سه روزه، حجت الاسلام مجتبی ذوالنوری و ابوالفضل عمومی رئیس و سخنگوی کمیسیون امنیت ملی و سیاست خارجی، فریدون عباسی رییس کمیسیون انرژی ، سیدجواد ساداتی نژاد رییس کمیسیون کشاورزی، ‌حسین امیرعبدالهیان معاون رئیس مجلس در امور بین‌الملل و بابک نگاهداری مشاور و رئیس حوزه ریاست مجلس، قالیباف را همراهی می کنند. قالیباف در این سفر، علاوه بر تقدیم پیام رهبر معظم انقلاب به دولت مسکو، با همتایان خود در دوما و سنا، مقامات اقتصادی، تجاری، سیاسی و امنیتی روسیه دیدار ودر خصوص راه های گسترش مناسبات دو کشور در حوزه های گوناگون گفت و گو و تبادل نظر خواهد کرد. حضور و سخنرانی در جمع اندیشمندان اندیشکده های حوزه سیاست خارجی و روابط بین المللی نیز از دیگر برنامه‌های رییس مجلس شورای در مسکو است. رئیس مجلس شورای اسلامی پیش از ترک تهران به مقصد مسکو، به خبرنگاران، با اشاره به اینکه رهبر معظم انقلاب همواره بر روابط راهبردی با روسیه تأکید داشته‌اند، گفت: این تأکیدات مستمر، موجب شد اولین سفر خارجی من در جایگاه ریاست مجلس با دعوت رسمی، به روسیه باشد لذا یکی از ویژگی های مهم این سفر این است که حامل پیام مهمی برای دولت روسیه در خصوص مسائل راهبردی هستم. وی ادامه داد: روابط تهران و مسکو در خصوص مسائل اقتصادی، سیاسی، دفاعی، امنیتی، فناوری، علمی و دانشگاهی بسیار مناسب و خوب است و روابط دو جانبه پارلمان‌های دو کشور خصوصاً کمیسیون عالی مشترک که با ریاست دو رییس مجلس اداره می‌شود، روابط را عمق بخشیده و بسیار تأثیرگذار بوده است. قالیباف ادامه داد: اشتراکات زیادی بین دو کشور در مسائل منطقه‌ای و جهانی وجود دارد؛ این اشتراکات ما را به سمتی هدایت می‌کند که بتوانیم فرصت‌هایی که در منطقه و جهان وجود دارد را از طریق هماهنگی در چارچوب مشترک جدیدتر و ساختارهای مناسب‌تر به نفع دو کشور در منطقه و حرکت‌ به سمت طرح صلح جهانی پیش ببریم.
ورزشی,رئیس فدراسیون فوتبال با انتقاد شدید از صدا و سیما بابت پخش مصاحبه نصف و نیمه‌اش بحث 4 سال محرومیت خبرنگاران به دلیل سؤال غیرمرتبط را رد کرد. به گزارش  فارس، مهدی تاج در یک گفت‌وگوی تلویزیونی با برنامه سلام صبح بخیر در خصوص ویدیوی منتشر شده از وی مبنی بر اینکه اگر خبرنگاری سؤال غیرمرتبط بپرسد 4 سال محروم می‌شود، گفت: من این موضوع را رد می‌کنم و از صدا و سیما گله دارم که چرا مصاحبه من را نصفه پخش کردند. تاج تصریح کرد: واقعیت این است که در فدراسیون ما سیستمی داریم برای همکاران رسانه‌ای مان تا کسی دچار محدودیت نشود. در همان روزی که این ویدیو از من منتشر شده ما بیش از 180 نفر از اصحاب رسانه و مدیران رسانه‌ای باشگاه‌ها را دعوت کرده بودیم و با حضور یک مدرس از AFC در خصوص تغییرات رسانه‌ای و تدوین آئین‌نامه در AFC جلسه خوبی برگزار شد که این جلسه برای تعامل بهتر فدراسیون با اصحاب رسانه شکل گرفت و این نشان می‌دهد که ما علاقه داریم این تعامل به صورت درست وجود داشته باشد. حتی از پیشکسوتان رسانه هم در این جلسه دعوت شده بود ضمن اینکه من خودم یک عنصر رسانه‌ای هستم و سال‌ها در رسانه فعالیت کرده‌ام. وی ادامه داد: نه من و نه هیچ کسی در فدراسیون قصد محدود کردن رسانه‌ها را نداریم. در مورد ویدیوی منتشر شده هم باید بگویم که چند روز قبل ما جلسه‌ای در مجلس شورای اسلامی داشتیم در مورد جلوگیری از خشونت در ورزشگاه‌ها که در این نشست بحث‌های متفاوتی شکل گرفت که متاسفانه صدا و سیما فقط بخشی از صحبت‌های من را منتشر کرد در حالی که من یک ساعت و نیم صحبت کردم. نه قبل از صحبت و نه انتهای حرفم را پخش نکردند. موضوع هم این بود وقتی راجع به خشونت بحث شد انتظار مدعوین این بود که وضعیت ورزشگاه‌ها باید درست شود و ما هم توضیح دادیم که فدارسیون در حال تلاش است و مشکلات ورزشگاه‌ها برطرف شود. موضوع دوم که در این جلسه مطرح شد این بود که بعضی از مسئولین باشگاه‌ها و مربیان صحبت‌های تنش‌زایی مطرح می‌کند که خود عامل خشونت است که من در مورد این موضوع صحبت‌هایی را مطرح کردم و توضیح دادم که گاهی در نشست‌های خبری که باید فقط 15 دقیقه زمان ببرد که این هم طبق آئین‌نامه AFC است برخی سؤالات غیرمرتبط با بازی از آنها پرسیده می‌شود. ما اصلا نمی‌خواهیم کسی را 4 سال محروم کنیم و قانون هم این اجازه را به ما نمی‌دهد. رئیس فدراسیون فوتبال تصریح کرد:‌یکی از همکاران رسانه‌ای که همه شما او را می‌شناسید 4 سال قبل سؤال غیرمرتبطی را در یکی از نشست‌های خبری زیر نظر AFC بوده پرسیده و اکنون 4 سال است در لیست سیاه AFC است و محروم است. و حتی پارسال هم که می‌خواستیم او را معرفی کنیم AFC پاسخ داد چون سؤال غیرمرتبط پرسیده برای او کارت صادر نمی‌شود. این کلمه 4 سال از اینجا بیرون آمده است ولی صدا و سیما بخشی از حرف‌های من را پخش کرده و بعد هم یک کارشناس روی خط می‌آورد و می‌گوید این چه قانونی است که از خودتان درآورده‌اید اما بهتر است بدانید AFC نزدیک به 4 سال است برای یک همکار رسانه‌ای کارت صادر نمی‌کند. تاج در پاسخ به این سؤال که منظور شما این است که از صحبت مطرح شده سوء برداشت شده، گفت:‌منظور من از 4 سال این بوده است که صدا و سیما مکلف است قبل و بعد از حرف‌ها را پخش کند. در این لحظه مجری برنامه به تاج اعلام کرد که این ویدیو ابتدا در فضای مجازی منتشر شد و بعد صدا و سیما پخش کرد که تاج پاسخ داد ولی فقط دوربین‌های صدا و سیما در آن جلسه حضور داشت، پس خود صدا و سیما همه فیلم را دارد. موضوع به این شکلی که مطرح شد صحت ندارد چرا در همان جلسه که یک نفر در مورد حق پخش صحبت کرد هیچ چیزی پخش نشد. در حالی که در مورد حق پخش بحث های مفصلی کردیم. اگر حق پخش مطرح نشود باشگاه‌ها نمی‌تواند ادامه حیات دهند. یک مجری در صدا و سیما شجاعت ندارد که در مورد حق پخش حرف بزند. تا می‌خواهیم در این رابطه صحبت کنیم مجری می‌گوید وقت نیست و این موضوع مربوط به ما نیست. وی همچنین در خصوص اینکه فقط تا روز شنبه باشگاه‌های مثل پرسپولیس و استقلال فرصت دارند تا مدارک تسویه حساب و بدهی‌های خود را به AFC ارسال کنند، گفت: ما یک کمیته بدوی داریم با حضور آقایان گرشاسبی و درویش که از مدیران باسابقه فوتبال هستند و مدارک باشگاه‌ها تا روز شنبه بررسی خواهد شد. اگر این کمیته مدارک باشگاه‌ها را کافی نداند و رای به ابطال مجوز حرفه‌ای آنها دهد دوباره این باشگاه‌ها حق دارند به کمیته استیناف اعتراض کنند و آنجا هم مدارک‌شان بررسی می‌شود. رئیس فدراسیون فوتبال تصریح کرد: باشگاه‌های استقلال و پرسپولیس در کمیته وضعیت پرونده‌هایی دارند که نشان می‌دهد بدهکار هستند. البته پرسپولیس بدهی‌های زیادی را صاف کرده و تا جایی که من می‌دانم روزی که مجوز حرفه‌ای در بازی‌های داخلی را گرفت 290 میلیون تومان بدهی داخلی دارد اما در مورد استقلال اگر اشتباه نکنم فقط 3-4 میلیارد تومان بدهی داخلی در کمیته وضعیت دارد. البته باز کسی نگوید بیشتر یا کمتر است من به طور دقیق رقم‌ها را نمی‌دانم. باز هم تاکید می‌کنم بخشی از منابع درآمدی باشگاه‌ها بلیت فروشی است و از هواداران این دو تیم می‌خواهم بدون بلیت به ورزشگاه‌ها نروند. تاج همچنین در خصوص انتقادات به توپ‌های لیگ برتر گفت: در این خصوص سازمان لیگ باید توضیح دهد چون من اطلاعات کافی ندارم اما حق بازیکنان است که در این زمینه اعتراض کنند و به دوستان خود در سازمان لیگ هم گفته‌ام حتما باید به این اعتراض‌ها رسیدگی شود و اگر حرف و اعتراض درست است نسبت به تغییر توپ‌ها اقدام شود. البته این را بگویم هر دوره که توپ‌ها عوض می‌شود ابتدا این مشکلات است. چند سال پیش هم وقتی توپ‌ها را عوض کردیم این مشکلات را داشتیم. تاج در پایان در خصوص طرحی که از لباس تیم ملی منتشر شده، گفت: مثل زمان جام جهانی که طرح لباس تیم ملی منتشر شده بود و همه می‌گفتند این زیرپیراهنی است و زشت‌ترین لباس دنیاست اما در فیفا جزو بهترین و شیک‌ترین لباس‌ها ی دنیا شناخته شدیم در مورد طرح منتشر شده جدید هم همین نظرات است اما اسپانسر لباس تیم ملی تغییر کرده و مطمئنا یک لباس وزین برای تیم ملی طراحی می‌شود.
ورزشی,عضو هیئت تفحص از باشگاه‌های استقلال و پرسپولیس جزئیاتی از روند تفحص از این ۲ باشگاه را تشریح کرد. علی‌اصغر یوسف‌نژاد عضو هیئت تحقیق و تفحص از باشگاه‌های استقلال و پرسپولیس در گفت‌وگو با  تسنیم،درباره آخرین روند تحقیق و تفحص از باشگاه‌های استقلال و پرسپولیس، گفت: هیئت تفحص تمام اسناد، مدارک، سوابق و همچنین مصارف 10 سال گذشته دو باشگاه را مورد بررسی قرار داد است و در این رابطه گزارشی تهیه شده است. وی با بیان اینکه در حدود 130 صفحه گزارش آماده و تدوین شده است، افزود:این گزارش شامل مسائل مختلفی از جمله منابع، بازیکنان، قراردادها، مطالبات، شکایات بین‌المللی و همچنین ضعف مدیریتی می‌شود. عضو هیئت تفحص از استقلال و پرسپولیس عضو فراکسیون ورزش با بیان اینکه گزارش مذکور احتمالا ظرف 10 روز آینده به جلسه علنی ارجاع می‌شود، ادامه داد:گزارشی که تهیه و تدوین شده ، چندین هزار صفحه اسناد، مدارک و پشتیبان دارد که به جلسه علنی ارجاع می‌شود ؛ در جلسه علنی قرائت شده و نظر نمایندگان را اخذ می‌کنیم و پس از جمع بندی نهایی آن را به دستگاه قضا ارسال می‌کنیم. یوسف‌نژاد تصریح کرد: در گزارش مذکور نام کلیه افراد متخلف آورده شده است که شامل مدیران عامل، اعضای هیأت مدیره، مدیران مرتبط و ...می شود؛ در صورت تأیید تخلفات تمامی افراد از طریق قضایی مورد پیگرد قانونی قرار می‌گیرند.
فناوری,شرکت تسلا بعد از حذف سیستم ترمز خودکار اضطراری از خودروهای مدل اس و ایکس به شدت تحت فشار خریداران قرار گرفت و مجبور به ابداع سیستم ترمز جدیدی شد. به گزارش مهر به نقل از تک نیوز، این شرکت برای راضی نگهداشتن مشتریان خودروهای برقی سیستم ترمز خودکار تازه ای را برای تولیدات خود طراحی کرده و به آنها خواهد افزود. این سیستم ترمز در سرعت های بیش از ۴۵ کیلومتر در ساعت عمل می کند و در صورتی که مانعی را در سر راه خود تشخیص دهد و راننده نتواند واکنش لازم را از خود نشان دهد به طور خودکار خودرو را متوقف می کند. سیستم ترمز یاد شده به خودروهایی که بعد از اکتبر سال ۲۰۱۶ توسط تسلا تولید شده باشند اضافه می شود و تا سرعت ۱۴۵ کیلومتر در ساعت بهترین عملکرد را دارد. شرکت تسلا از خریداران خودروهای این شرکت خواسته تا با مراجعه به نمایندگی های آن سیستم های ترمز جدید خودکار اضطراری را نصب کنند.
فرهنگی/هنری,عرفا معتقدند هر تغییری باید از درون رخ بدهد و روانشناس‌ها می‌گویند تا زمانی که خودت را دوست نداشته باشی، دیگری هم ترا دوست نخواهد داشت و این حکایت ماست با «تئاتر شهر» که فردا ـ 7 بهمن ماه ـ چهل و شش ساله می‌شود.
سلامت,"احتمالا از این موضوع آگاه هستید که می تواند بر کیفیت شما تاثیر منفی بگذارد، اما شاید به طور دقیق از چرایی و چگونگی این شرایط آگاه نباشید. اساسا، افت کیفیت خواب هنگام احساس استرس به واسطه افزایش تحریک فیزیولوژیکی و روانی به روشی که در شکل گیری خواب آرامش بخش و انرژی بخش اختلال ایجاد می کند، رخ می دهد.   به گزارش گروه سلامت به نقل از "" "" اگر پس از یک روز سخت کاری نمی توانید هنگام به خواب رفتن آرامش داشته باشید، انتظار تجربه خواب با کیفیت بالا و خوب را نیز نداشته باشید. احتمالا در به خواب رفتن، در خواب باقی ماندن، یا تجربه خواب راحت با مشکل مواجه می شوید. همچنین، مدت زمانی که در مرحله خواب عمیق سپری می کنید (مراحل 3 و 4) ممکن است کاهش یابد. اگر خواب خوبی نداشته باشید، احتمال این که طی روز بعد استرس بیشتری را تجربه کنید نیز افزایش می یابد. اما چگونه می توان متوجه استرس بیش از اندازه و مخل خوابی آرام و راحت شد؟ بدن و ذهن شما برخی نشانه ها و سرنخ ها را در اختیارتان قرار می دهند. در ادامه با سه مورد بیشتر آشنا می شویم. در عوض، شما بارها و بارها استرس ها، نگرانی ها، و ناکامی های خود را از جهات و زوایای مختلف در نظر می گیرید. این شرایط تقریبا شبیه به یک چرخه تکرار شونده که نمی توانید آن را متوقف کنید، به نظر می رسد و در توانایی به خواب رفتن و تجربه خواب خوب اختلال ایجاد می کند. اگر تنش و درد عضلانی را تجربه می کنید، یا با دردهای مرتبط با استرس مانند گردن و شانه درد یا سردرد مواجه هستید، این شرایط می تواند به خواب رفتن راحت و در خواب باقی ماندن را دشوار سازد. خواب ضعیف می تواند زمینه ساز تجربه سردردهای تنشی بیشتر و افزایش حساسیت به درد در روز بعد شود. نرخ افزایش یافته یکی از نشانه های شایع استرس است و با سطوح افزایش یافته هورمون کورتیزول (یک هورمون استرس)، تنش جسمانی بیشتر، و برانگیختگی خودبخود مرتبط است. این آثار به خواب رفتن و تجربه خواب راحت و خوب را دشوار می سازند و در مقابل زمینه ساز اختلالات خواب می شوند. خوشبختانه، اگر پیش از این که به خواب بروید زمانی را برای انجام تمرینات تن آرامی مانند یوگا یا تنفس عمیق اختصاص دهید، می توانید به بدن و ذهن خود در کاهش استرس کمک کنید. تن آرامی و کسب آرامش پیش از خواب را به یک روال تبدیل کنید. به عنوان مثال، استفاده از حمامی گرم یا نوشیدن یک فنجان چای بدون کافئین آرامش بخش می توانند کمک حال شما در به خواب رفتن راحت و تجربه خوابی با کیفیت بالا باشند."
فرهنگی/هنری,دفتر موسیقی از تعطیلی کنسرت‌ها در سه روز عزای عمومی در پی شهادت سردار قاسم سلیمانی خبر داد. به گزارش ایسنا، دفتر امور موسیقی وزارت فرهنگ و ارشاد اسلامی در پیامی، ضمن عرض تسلیت جهت درگذشت سردار سلیمانی اعلام کرد: «باسم رب الشهداء والصدیقین شهادت فرمانده رشید و پرافتخار سپاه اسلام، سردار سپهبد شهید «حاج قاسم سلیمانی»، نماد درخشان تداوم خط سرخ حق پرستی و مسیر سربلند جبهه مقاومت و فداکاری برای رهایی مظلومان هستی از ظلم و تباهی است. دفتر امور موسیقی وزارت فرهنگ و ارشاد اسلامی و هنرمندان ایران عزیز، همراه ملت شریف و نستوه ایران عزیز، داغدار این واقعه دردناک هستند. ضمن تسلیت و تعزیت این حادثه دردناک، بدین وسیله اعلام می‌کند که کلیه اجراهای صحنه‌ای مرتبط با این هنر مردمی، با توجه به سه روز عزای عمومی اعلام شده، برگزار نمی‌شود.» صبح روز جمعه (۱۳ دی‌ماه سال ۹۸) در پی حمله هوایی نیروهای آمریکایی در نزدیکی فرودگاه بغداد، سردار سپهبد پاسدار حاج قاسم سلیمانی فرمانده نیروی قدس سپاه پاسداران انقلاب اسلامی و چند تن از همراهان وی از جمله فرماندهان و رزمندگان حشد الشعبی، به شهادت رسیدند.
ورزشی,بازیکن باتجربه تیم فوتبال پرسپولیس به همشهریان خود در مبارزه با ویروس کرونا کمک قابل توجهی اهدا کرد. به گزارش ایلنا، سید جلال حسینی کاپیتان سابق تیم ملی فوتبال، بازیکن و کاپیتان پرسپولیس که اهل بندرانزلی است به مناسبت نیمه شعبان 2 هزار بسته مواد غذایی، مواد بهداشتی، ماسک و دستکش به ارزش یک میلیارد تومان به نیازمندان این شهرستان اهدا کرد. این ورزشکار خیر همچنین از میلاد امام حسین (ع) تا میلاد مهدی موعد ( عج ) هر شب 400 وعده غذای گرم بین نیازمندان بندر انزلی توزیع کرد. اهدای دستگاه‌های ضد عفونی، تجهیزات پزشکی به مراکز درمانی و تولید ماسک از دیگر اقدامات خیریه این بازیکن فوتبال است.
فرهنگی/هنری,ثبت نام برای شرکت در آزمون کارشناسی ارشد دوره های فراگیر دانشگاه پیام نور سال ۱۴۰۰ (نوبت بیست و دوم) از طریق درگاه اطلاع رسانی سازمان سنجش از روز سه شنبه ۱۰ اسفند آغاز می شود و تا روز جمعه ۲۰ اسفند ادامه دارد. بنابراین متقاضیان دارای شرایط ، می توانند در این آزمون ثبت‌نام کنند. به گزارش ایسنا، هر متقاضی براساس ضوابط مندرج در دفترچه راهنمای ثبت‌نام و شرکت در آزمون می تواند در یک کدرشته‌ امتحانی ثبت‌نام‌ و در آزمون مربوط شرکت‌ کند و متقاضیان لازم است که ابتدا دفترچه راهنمای ثبت‌نام را مطالعه نموده و در صورت واجد شرایط بودن شخصا به درگاه اطلاع‌رسانی این سازمان به نشانی www.sanjesh.org مراجعه و نسبت به پرداخت هزینه خرید کارت اعتباری ثبت‌نام در آزمون به اقدام کنند و سپس مراحل بعدی را به انجام برسانند. دفترچه راهنمای ثبت نام همزمان با شروع ثبت‌نام، از روز سه شنبه ۱۰ اسفند بر روی سایت اطلاع رسانی سازمان سنجش آموزش کشور در دسترس خواهد بود. به متقاضیان توصیه شده است که مطابق دستورالعمل مندرج در دفترچه راهنمای ثبت نام، ابتدا فرم پیش نویس تقاضانامه مندرج در دفترچه مذکور را تکمیل نموده و سپس براساس فرم پیش نویس با مراجعه به درگاه اطلاع‌رسانی سازمان سنجش آموزش کشور، اطلاعات لازم را براساس بندهای برنامه نرم افزاری ثبت نام وارد نمایند. ضمناً متقاضیان لازم است در درج اطلاعات ثبت‌نام دقت نمایند. در صورت مشاهده هرگونه مغایرت در موارد قید شده در تقاضانامه ثبت نام با مدارک متقاضی در صورت پذیرفته شدن در آزمون، مطابق ضوابط با وی رفتار خواهد شد. براساس برنامه زمانی پیش‌بینی شده، آزمون کارشناسی ارشد فراگیر دانشگاه پیام نور سال ۱۴۰۰ (نوبت بیست و دوم) در روز جمعه مورخ ۲۴ تیر ۱۴۰۱ برگزار خواهد شد. متقاضیان لازم است که از روز سه‌شنبه ۲۱ تیر تا روز پنجشنبه مورخ ۲۳ تیر با مراجعه به درگاه اطلاع‌رسانی این سازمان نسبت به تهیه پرینت کارت و راهنمای شرکت در آزمون اقدام نمایند. با توجه به تأثیر ۲۰ درصدی معدل دوره‌ کارشناسی، اکیداً توصیه شده استد که متقاضیان، معدل دوره کارشناسی خود را با دقت درج نمایند. شایان ذکر است که معدل کارشناسی تراز شده و میانگین وزنی آنها تأثیر ۲۰ درصدی در نمره کل متقاضیان خواهد داشت. همچنین متقاضیانی که در زمان دریافت کارت شرکت در آزمون در مقطع کارشناسی فارغ التحصیل می شوند، می بایست در مرحله پرینت کارت با ورود به قسمت ویرایش اطلاعات کارت، نسبت به اصلاح و درج معدل کارشناسی خود اقدام کنند.
فرهنگی/هنری,- فیلم سینمایی «بی‌همه‌چیز» به تازگی اکران شده است اما یک نکته جالب توجه درخواست حوزه هنری برای نمایش آن در سینماهای زیرمجموعه خودش است. در چند روز گذشته جواد نوروزبیگی تهیه کننده فیلم «بی‌همه‌چیز» به ممیزی‌های سلیقه‌ای حوزه هنری و اعمال نوعی تحریم برای اکران این فیلم در سینماهای زیرمجموعه حوزه هنری اعتراض کرد. نوروزبیگی گفت: «اکران «بی‌همه چیز» از ۲۴ آذرماه آغاز شده، اما بسیاری از سینماها در سراسر کشور در اختیار حوزه هنری است و آن‌ها نه تنها سینماهای کمی را دراختیار این فیلم گذاشته‌اند بلکه در همان سینماهایی که اختصاص داده‌اند، بیشتر سالن‌ها کوچک و سانس‌های اول صبح و آخر شب را در نظر گرفته اند. درواقع حوزه هنری فقط ۳۰ -۴۰ درصد از ظرفیت سینماهای خود را برای نمایش «بی‌همه‌چیز» در اختیار گذاشته؛ اگر اسم این کار تحریم نیست، پس چیست؟ به نظر می‌رسد دلیل اصلی این تصمیم‌گیری به درخواستی باشد که از سوی بنده با پاسخ منفی مواجه شده؛ آن درخواست هم این است که حوزه هنری می‌خواهد ممیزی‌های خود را بر فیلم اعمال کند ولی من به عنوان‌ تهیه‌کننده موظف به اجرای قانون بر مبنای پروانه نمایشی هستم که از وزارت فرهنگ و ارشاد اسلامی دریافت کرده‌ام. البته فیلم «بی‌همه‌چیز» یک بار در دولت دوازدهم پروانه نمایش گرفته بود، اما در دولت جدید دوباره فیلم بررسی شد و سه روز مانده به اکران اعضای شورای پروانه نمایش جدید که در میان آن‌ها رییس سازمان تبلیغات اسلامی هم حضور دارد سه مورد ممیزی دیگر بر فیلم وارد کردند که من همه آن‌ها را اصلاح کردم. یکی از این موارد، مدنظر حوزه هنری هم بود اما آن‌ها (حوزه هنری) خواستار اصلاح یک مورد دیگر هم هستند که من تحت هیچ شرایطی زیر بار آن نخواهم رفت چراکه اگر مشکلی وجود داشت وزارت ارشاد ایراد می گرفت.» پرویز پرستویی (بازیگر فیلم) هم به این برخورد حوزه هنری واکنش نشان داد و در صفحه اینستاگرامش نوشت: «حوزه ی ارشاد و هنر: فیلم بی همه چیز پروانه ساخت و پروانه نمایش گرفته و مردم اون رو در جشنواره دیدند.چرا در اکران باید برای پخش در سالنهای زیادی که متعلق به شماست سانسور بشه؟ مگه مردمی که در جشنواره فیلمو دیدن با این مردم فرق دارن؟ وقتی سانسور نمی کنیم فیلم رو، سانسهای بد به فیلم ما میدید!!! بین حوزه و هنر، یه کلمه ی ارشاد چرا اضافه نمیکنید؟ که بتونید کار اصلیتون رو انجام بدید. چون کلمه ی هنر که برای شما فرمالیته ست. همکارای قبلیتون با همه ی نابلدی شون اقلا جرأت داشتن که بگن فیلمایی که باهاشون مشکل داریم رو تحریم می کنیم، شما همونم ندارید. چهارتا سانس میدید که تحریم رو گردن نگیرید. سینما در این دو سال دیگه جونی براش نمونده، ممنون که یه لگد هم شما بهش می زنی. به همه ی خصوصیات بدتون ترسو بودن رو هم اضافه می کنم. گُنده گویانِ عرصه ی فرهنگ. پدر کُشتی و تخم کین کاشتی پدر کُشته را کی بوَد آشتی» واقعیت این است اگرچه مسئولیت تولیدات فرهنگی و هنری بر عهده وزارت فرهنگ و ارشاد اسلامی است اما در واقع وزارت ارشاد هیچ قدرت عملی ندارد و نهاد مرجعی برای حل و فصل مشکلات یا تصمیم گیرنده نهایی نیست. در زمینه سینما حوزه هنری هر وقت دلش بخواهد به هر شکلی که صلاح بداند عمل می‌کند و وزارت ارشاد هم کاری از دستش برنمی‌آید. از طرف دیگر در زمینه پلتفرم‌ها و نمایش خانگی هم مرجع تصمیم گیرنده اصلی ساترای صداوسیماست که تصمیم می‌گیرد چه فیلم یا سریالی پخش شود و یا نشود و یا چه بخشی از فیلم یا سریالی سانسور شود یا نشود! حال وزارت ارشاد و سازمان سینمایی در این میان به چه مشغول هستند؟ اگر فیلمی را که وزارت ارشاد به آن پروانه ساخت و نمایش داده را نتواند حمایت کند پس وجود این پروانه‌ها از اساس برای چیست؟ چند روز قبل (19 آذر) حبیب ایل بیگی (معاون نظارت و ارزشیابی سازمان سینمایی) اعلام کرد نمایش فیلم‌ها در جشنواره ها و محافل فرهنگی هم نیاز به پروانه نمایش دارد و واژه انجام تکالیف برای فیلمسازان به کار برد: «طبیعی است سینماگران دارای حقوقی هستند و در کنار این حقوق، تکالیفی نیز برعهده آنها است که باید رعایت شود و یکی از این تکالیف اخذ پروانه ساخت و پروانه نمایش برای هر اثر تصویری است. همچنین جلوگیری از نمایش فیلم‌های بدون مجوز در محافل و جشنواره‌ها یکی دیگر از این تکالیف است.» آیا معاون نظارت و ارزشیابی سازمان سینمایی جز تکالیفشان نیست که از فیلم های سینمایی در برابر تصمیمات نهادهای دیگر دفاع و حمایت کنند؟ در این میان وزارت ارشاد کجای کار است؟ فقط یک مرکزی شده است که فیلمسازان از آن مجوزی بگیرند که این مجوز هیچ ضمانتی برای فیلم یا سریال ساخته شده هم ندارد؟! آیا فیلم‌ها باید علاوه بر وزارت ارشاد از حوزه هم پروانه نمایش بگیرند؟ سریال‌ها که باید این کار را بکنند و از ساترا پروانه نمایش بگیرند. پیش‌تر با دیدن چنین اتفاقاتی تعجب می کردیم و می نوشتیم: «روزگار غریبی است، نازنین» ولی حالا فقط یک لبخندی می زنیم و فکر می کنیم «همینه که هست» متاسفانه ! همراه با چند ایموجی ناراحتی و غم.
حوادث,"رئیس پایگاه هفتم پلیس آگاهی تهران بزرگ، از دستگیری جاعلی خبر داد که با ضرب سکه های تقلبی و فروش آن در بازار سکه، از 70 شهروند مبلغی معادل 250 میلیون تومان کلاهبرداری کرده بود. به گزارش سرهنگ ""حمدالله علیزاده"" گفت: با شکایت تعدادی از شهروندان در خصوص کلاهبرداری در قالب فروش سکه های تقلبی موضوع در دستور کار کارآگاهان این پایگاه قرار گرفت و تحقیقات پیرامون این فرد که ""سعید"" نام داشت آغاز شد. این مقام انتظامی عنوان داشت: در بررسی های تکمیلی مشخص شد که سکه های مذکور تقلبی و از جنس ""برنج"" است و فرد کلاهبردار، این سکه ها را با نام یکی از شرکت های معتبر ضرب و به فروش رسانده است. وی افزود: در تحقیقات صورت گرفته ضارب این سکه های تقلبی و محل سکونتش شناسایی و با هماهنگی دستگاه قضایی متهم در دوازدهمین روز از آبان ماه امسال در محل سکونتش واقع در اسلامشهر دستگیر و برای انجام تحقیقات به پایگاه هفتم پلیس آگاهی پایتخت منتقل شد. سرهنگ علیزاده، تصریح کرد: متهم در تحقیقات انجام شده با اشاره به اینکه بیش از 70 عدد سکه تقلبی ضرب و به قیمت روز در بازار تهران به برخی صرافی ها و همچنین به مردم به فروش رسانده است در اعترافات خود عنوان داشته است که دستگاه ضرب سکه جعلی را از محدوده ""خلازیر"" خریداری و مدتی بعد نیز در همان محله فروخته است. رئیس پایگاه هفتم پلیس آگاهی تهران بزرگ، در پایان با اشاره به اینکه تاکنون نزدیک به 70 تن از مالباختگان از این متهم، شکایت کرده و متهم در حال حاضر با حکم قاضی شعبه بازپرسی دادسرای ناحیه 19 تهران، برای سپری کردن دوران محکومیت خود در زندان به سر می برد، عنوان داشت: هموطنان گرامی که به این شکل از آنها کلاهبرداری شده است می توانند برای اعلام شکایت به پایگاه هفتم پلیس آگاهی تهران بزرگ مراجعه کنند."
حوادث,فرمانده انتظامی شهرستان دهلران از انفجار مین در شهرستان دهلران و زخمی شدن یک جوان 34 خبر داد. به گزارش خبرگزاری صدا و سیما؛ سرهنگ منوچهر مکی با اعلام این خبر گفت: ساعت 18 امروز یک جوان از عشایر کوچرو انفجار مین بازهم حادثه آفریددر منطقه چیلات شهرستان دهلران با مین ضد نفر برخورد کرد. وی افزود: بر اثر این انفجار یک جوان 34 ساله به شدت از ناحیه هر دو پا ، دو دست و صورت زخمی شده است. فرمانده انتظامی شهرستان دهلران گفت: پس از انفجار فرد مجروح برای درمان به بیمارستان‌ شهداء دهلران اعزام شد. همچنین امروز صبح یک دستگاه لودر اداره راهداری و حمل ونقل جاده ای شهرستان مهران در هنگام کار طعمه مین به جا مانده از دوران جنگ شد و راننده دستگاه زخمی و هم اکنون در بیمارستان بستری است. در یک ماه گذشته انفجار مین در دهلران و مهران چندین مجروح برجای گذاشته است.
فرهنگی/هنری,آکادمی علوم و هنر‌های سینمایی اسکار فهرست ۳۲ اثر رقابت کننده در شاخه بهترین انیمیشن این جوایز را با انیمیشن ایرانی «آخرین داستان» اعلام کرد. به گزارش ایسنا، انیمیشن «آخرین داستان» به کارگردانی و نویسندگی اشکان رهگذر، یکی از ۳۲ اثر انیمیشنی خواهد بود که بنا بر اعلام رسمی آکادمی علوم و هنر‌های سینمایی اسکار واجد شرایط رقابت در شاخه بهترین انیمیشن اسکار ۲۰۲۰ شناخته شده است. شرکت ۷ sky Entertainment در کنار استودیو هورخش پخش جهانی انیمیشن «آخرین داستان» را بر عهده دارند. در خلاصه داستان این انیمیشن که برداشتی آزاد از داستان «ضحاک» شاهنامه فردوسی است، آمده: «جمشید رفته است و ضحاک در پی طمع و جاه طلبی برای محاصره جمکرد، به نیابت از پدر بر تخت جمشید تکیه می‌زند، اما افسوس که اهریمن بر وجود ضحاک سیطره یافته و تاریکی او تمام شهر را فرا می‌گیرد. در این میان آفریدون که کودکی است کشاورز زاده، متولد می‌شود و برای دادخواهی خون پدر و مادرش پیرو کاوه آهنگر قیام می‌کند.» به گفته کارگردان این اثر، «آخرین داستان» که پروسه ساخت و پیش تولید این انیمیشن نزدیک به ۱۰ سال به طول انجامیده است و اکبر زنجانپور، حامد بهداد، لیلا حاتمی، پرویز پرستویی، اشکان خطیبی، باران کوثری، حسن پور شیرازی، شقایق فراهانی، ملیکا شریفی نیا، بانیپال شومون، روزبه فرخ نعمتی، بیتا فرهی، مجید مظفری، زهیر یاری از مجموع بازیگرانی هستند که در این انیمیشن صداپیشگی کرده‌اند. موسیقی متن انیمیشین «آخرین داستان» نیز از ساخته‌های کریستوف رضایی است. «پرندگان خشمگین۲»، «یک روز دیگر از زندگی»، «نفرت‌انگیز»، «خانواده آدامز»، «دور»، «بونوئل در هزارتوی لاک‌پشت‌ها»، «بچه‌های دریا»، «دیلیلی در پاریس»، «منجمد ۲»، «فونان»، «قدیمی‌های گِندی تارتاکوفسکی- داستان‌های وحشی»، «چگونه اژد‌های خود را تربیت کنیم: دنیای پنهان»، «من بدنم را گم کرده‌ام»، «کلاوس»، «فیلم لگو ۲: بخش دوم»، «داستان خارق‌العاده مارونا»، «لینک گم شده»، «نه‌ژا»، «مسافرخانه اوکوکو»، «پاچاماما»، «تبلیغ»، «رِزو»، «زندگی مخفی حیوانات خانگی ۲»، «جاسوس‌های مخفی»، «پرستو‌های کابل»، «کیک باشکوه»، «برج»، «داستان اسباب بازی ۴»، «آپین و ایپین: خنجر گیبون تنها»، «زنده ماندن با تو» و «مار سفید» دیگر انیمیشن‌های واجد شرایط رقابت در اسکار ۲۰۲۰ هستند. از نکات قابل توجه در شاخه بهترین انیمیشن اسکار امسال عدم حضور «شیرشاه» پرفروش‌ترین انیمیشن تاریخ سینماست که از زمان اکران، بحث‌های فراوانی در مورد تعریف دقیق این اثر سینمایی به عنوان یک فیلم یا یک انیمیشن مطرح بوده است، اما حالا به صورت رسمی مشخص شده است که «شیرشاه» به عنوان یک فیلم-انیمیشن کامپیوتری در شاخه‌ها بهترین فیلم اسکار ۲۰۲۰ واجد شرایط رقابت خواهد بود. کمپانی دیزنی که امسال انیمیشن‌ها «داستان اسباب‌بازی ۴»، «منجمد ۲» و «جاسوس‌های مخفی» را در شاخه بهترین انیمیشن بلند خواهد داشت، با «شیر شاه» شانس خود را در شاخه دیگر این جوایز می‌آزماید.
سلامت,یک پزشک طب‌سنتی گفت: «حجامت» نوعی واکسینه کردن بدن است که باعث تقویت سیستم ایمنی بدن در مقابل بیماری ها می شود بنابراین در این ایام کرونایی، مبتلایان می توانند گاهی با تشخیص و زیرنظر طبیب حجامت کنند.
حوادث,چوپان گمشده در ارتفاعات کوه زرد حوالی روستای سپرو شهرستان نایین بامداد پنجشنبه با تلاش نجاتگران هلال احمر این شهرستان سالم پیدا شد.
سیاسی,"وزارت کشور درباره نامه اخیر احمدی نژاد و اعتراض او به استقرار نیروهای پلیس در میدان نارمک تهران و جلوگیری از تجمع حامیان وی توضیح داد.  محمود احمدی نژاد رئیس جمهور سابق در نامه ای به حسن روحانی رئیس جمهوری به این موضوع اعتراض کرده بود.  به گزارش پایگاه اطلاع رسانی وزارت کشور، متن کامل این توضیحات بدین شرح است: باسمه تعالی نظر به انتشار نامه ای منسوب به رئیس جمهور محترم سابق که واجد اطلاعات خلاف واقع و تعابیر غیر صحیح، از جمله تشکیل ستادی در وزارت کشور برای برخورد با یک تجمع فاقد مجوز در روز ۲۲ بهمن در شرق تهران است، نکات ذیل برای آگاهی اصحاب شریف رسانه و تنویر افکار عمومی اعلام می شود: ۱. وزارت کشور به عنوان یک دستگاه ملی و حاکمیتی، در عرصه های مختلف، مسئولیت هایی هم چون مدیریت سیاست داخلی و امنیت داخلی کشور، سیاستگذاری کلان و نظارت بر اجرای سیاست ها و دستورالعمل ها در زمینه های گوناگون را مبتنی بر شرح وظایف و حدود اختیارات مصرح قانونی بر عهده دارد؛ مبتنی بر این امر، اساسا سطح اقدامات میدانی و عملیاتی اعلام شده در نامه یادشده، نازل تر از سطح برنامه ریزی و تصمیم گیری وزارت کشور است و به نظر می رسد، وصول اطلاعات غلط و سوگیرانه با انگیزه های احتمالا سیاسی و جناحی، این نسبت های خلاف واقع و ادعاهای خلاف صحت را موجب شده است. ۲. بر اساس مقررات قانونی جاری در کشور، صدور مجوز قانونی برای تشکیل تجمعات، منوط بر پذیرش مسئولیت تجمع از سوی تشکل های مختلف دارای مجوز از جمله یکی از بیش از ۱۲۰ حزب قانونی و رسمی کشور است. بدیهی است در فقدان این مسئولیت پذیری، امکان مدیریت و نظم بخشی به تجمعات منتفی بوده و زمینه برای سوء استفاده جریان های موج سوار و وقوع حوادث مخل آرامش، همواره فراهم خواهد بود. ۳. پذیرش قانون و تمکین در برابر فرایندهای قانونی، از اصول اساسی و لوازم بدیهی توسعه و بسط مردم سالاری و آزادی های قانونی است و بی توجهی به قوانین و مقررات کشور، نتیجه ای جز هرج و مرج و بی قانونی نخواهد داشت. بر همین اساس، در قوانین مرتبط، برگزاری تجمعات سیاسی، دارای فرایندهای مشخص است که لازم است به دور از جریان سازی ها و فضا آفرینی های سیاسی و جناحی، از سوی همگان مراعات شود. ۴. در خصوص تجمع مورد اشاره در نامه اخیر ارسال شده برای رئیس محترم جمهور، مطلقاً، درخواستی به فرمانداری و یا استانداری تهران واصل نشده و بالتبع، مجوزی هم صادر نشده است. ۵ . علیرغم فقدان ارائه هرگونه درخواست و بالتبع، عدم صدور هرگونه مجوز برای تجمع مورد اشاره، بر خلاف ادعای مطرح شده، مدارای قانونی اعمال شده و ضمن کنترل و مراقبت لازم، برخورد سخت و خشنی از سوی عوامل نظم و امنیت، اعمال نشده و لازم است مستندات ادعای مطرح شده مغایر با این رویکرد کلی، به مراجع ذیربط، ارائه شود. ۶. در سالروز پیروزی انقلاب اسلامی که بیش از هر زمان دیگری، تداعی بخش وحدت و انسجام ملی است، عدم استقبال مخاطبان از یک تجمع فاقد مجوز؛ علیرغم تبلیغات چند روزه مجازی، بیش از هر چیز، بیانگر عدم اقبال عمومی به رویکردهای غیراصیل و غیرسازنده در عرصه سیاست است و فروکاستن ریشه این عدم اقبال به ادعاهای خلاف واقعی نظیر تشکیل یک ستاد موهوم در یک وزارتخانه، نمی تواند، جبران کننده این ""عدم اقبال"" باشد و یا منجر به ""دیده شدن"" شود. بسم الله الرحمن الرحیم جناب آقای حسن روحانی رئیس جمهوری اسلامی ایران سلام علیکم  آزادی، مطالبه تاریخی ملت ایران و ضمانت تحقق دیگر آرمان‌های انقلاب عظیم مردم اعم از استقلال، عدالت، کرامت و پیشرفت بوده و جوانان و مردان و زنان بی‌شمار از اقوام و طوایف و سلایق گوناگون ایرانی، جان شیرین خود را فدای استقرار و بسط آن کرده‌اند.  قانون اساسی در اصول متعدد، از جمله اصل نهم، بر اهمیت، ضرورت و اطلاق آزادی تأکید کرده و اجازه نداده است که اصحاب قدرت حتی با وضع قانون و بالاتر از آن به بهانه امنیت و تمامیت ارضی حریم آزادی را مورد تعرض قرار داده و یا آن را محدود نمایند.  به مناسبت دهه فجر انقلاب اسلامی جمعی از مردم از اقشار مختلف از سراسر کشور -به صورت خودجوش و بدون نظر اینجانب- اعلام نمودند که علاقمندند روز ۲۲ بهمن در میدان ۷۲ نارمک گرد هم آیند و جشن سالگرد انقلاب را _البته با رعایت مقررات بهداشتی_ برگزار نمایند.  متأسفانه از صبح روز ۲۲ بهمن، انبوه مأمورین با کمک لباس شخصی‌ها از فاصله دور کل محدوده میدان ۷۲ را به محاصره درآورده و با نصب موانع، راه را بر عبور و مرور مردم بستند. آنها با تهدید و ارعاب و بعضاً ضرب و شتم، مردم بی‌گناه را که با عشق به آرمان‌های انقلاب در تلاش برای حضور در مراسم بودند از نزدیک شدن به محدوده منع کرده و یا متفرق می‌کردند.  شدّت برخورد به حدی بود که برخی از جانبازان حاضر در پشت موانع دچار مشکل تنفسی شدند.  این در حالی است که در گوشه و کنار تهران و ایران برخی گروه های مستقل مردمی با تجمعات خود سالگرد پیروزی انقلابشان را گرامی داشتند و کسی متعرض آنان نشد.  بنا بر اطلاعات واصله با تشکیل یک ستاد در وزارت کشور از روز قبل از ۲۲ بهمن عناصر امنیتی ضمن تماس با گروه‌ها و افرادی که برای برپایی جشن در میدان ۷۲ اعلام آمادگی و یا دیگران را دعوت نموده بودند، آنان را تهدید به برخورد کرده و به طور جدی از انجام و حضور در آن مراسم برحذر داشته بودند.  روز ۲۲ بهمن چندین گروه از مأمورین با تجهیزات و دوربین‌های پیشرفته مستقیماً وضعیت میدان ۷۲ و اطراف آن را برای آن ستاد و دیگر مراکز امنیتی پخش می کردند.  نیروی انسانی، مراکز و تجهیزاتی که با پول ملّت و علی القاعده برای خدمت به مردم و صیانت از آزادی آنان ایجاد و تهیه شده است، درست در نقطه مقابل آن هزینه گردیده و می‌گردد.  جنابعالی سوگند شرعی یاد کرده‌اید که از حقوق مصرّح مردم دفاع نمایید. آیا وقتی در موضوع جشن انقلاب، اینگونه برخورد می شود، راهی برای مردم جهت استفاده از حقوق گوناگون‌شان باقی می‌ماند؟  وقتی شرایط اقتصادی که محصول برنامه‌ریزی و عملکرد دولت جنابعالی و همراهی کامل دیگر نهادها است، فاجعه بار است و شرایط آزادی‌های اجتماعی نیز با رفتار عوامل مربوطه چنین است آیا مردم راهی برای بیان خواست‌ها و نظرات خود می‌یابند و امیدی برای اصلاح وجود دارد. وقتی مقامات کشور این امر حداقلی یعنی جشن ملی و مذهبی انقلاب را بر نمی‌تابند و آشکارا قانون اساسی و حقوق ملّت را زیر پا می‌گذارند تکلیف نحوه اداره کشور کاملاً معلوم می‌شود.  اگر امکانات و منابعی که در اختیار دولت و نهادها است در خدمت ملّت به کار گرفته شود و اگر همین جدّیتی که برای متهم کردن و سرکوب مردم در مقاطع مختلف از جمله آبان ۹۸ و سپس تلاش برای توجیه اقدامات خلاف به کار می‌رود، در تدبیر عالمانه و اداره بهتر و مردمی‌تر کشور و حل مشکلات به کار رود آیا وضع کشور چنین است که مقامات رسمی جسارت حضور در بین مردم را نداشته باشند.  آیا اگر این امکانات کشور و وقت مدیران که برای محدود کردن مردم هزینه می‌شود صرف مقابله با متجاوزین به بیت‌المال، جلوگیری از مفاسد، مقابله با زیاده‌طلبی دشمنان ملّت و خدمت به مردم شود آیا با شرایط بهتری مواجه نخواهیم بود.  چنانچه این اقدامات با دستور و نظر جنابعالی نبوده است و یا اینکه شما با این اقدامات مخالفید، مردم انتظار دارند ضمن برخورد قاطع با عوامل این حادثه، نتیجه را به اطلاع عموم برسانید. محمود احمدی‌نژاد ۲۳ بهمن ۱۳۹۹"
ورزشی,فهرست بازیکنان‌ دعوت شده به اردوی تیم ملی برای دو دیدار دوستانه مقابل سوریه و کره جنوبی اعلام شد. به گزارش ، از سوی مارک ویلموتس، سرمربی تیم ملی ایران ۲۵ بازیکن به اردوی ملی پوشان برای دو دیدار دوستانه مقابل سوریه و کره جنوبی دعوت شدند. بر این اساس، فهرست بازیکنان دعوت شده به شرح ذیل است: * دروازه‌بان‌ها علیرضا بیرانوند رشید مظاهری امیر عابدزاده پیام نیازمند * مدافعین مرتضی پورعلی گنجی پژمان منتظری روزبه چشمی وریا غفوری احسان حاج صفی سید مجید حسینی حسین کنعانی زادگان میلاد محمدی صادق محرمی رامین رضائیان * هافبک‌ها مسعود شجاعی امید ابراهیمی سعید عزت اللهی احمد نورالله‌ی * مهاجمان وحید امیری کریم انصاری فرد سردار آزمون علیرضا جهانبخش الهیار صیادمنش مهدی طارمی مهدی ترابی
سیاسی,رئیس قوه قضائیه در مراسم گرامی‌داشت ۲۲ بهمن در سفارت ایران در بغداد، شکست تکفیری‌ها در عراق را نتیجه بصیرت‌بخشی امام خامنه‌ای و مرجعیت عنوان کرد. به گزارش تسنیم، آیت‌الله رئیسی، رئیس قوه قضائیه که برای انجام مذاکرات دوجانبه و انعقاد تفاهم‌نامه‌های قضائی در عراق به سر می‌برد، بعد از ظهر امروز 21 بهمن‌ماه در مراسم گرامی‌داشت 42اُمین سالگرد پیروزی انقلاب اسلامی در سفارت جمهوری اسلامی ایران در بغداد شرکت و در جمع مسئولان کشوری و لشگری عراق و سفرای کشورهای خارجی مقیم بغداد، سخنرانی کرد. وی در آغاز سخنان خود با بیان اینکه دشمن تلاش کرد انقلاب اسلامی شکل نگیرد و در این تلاش ناکام ماند، گفت: دشمن 8 سال با تحریک صدام و صدامیان، جنگ را بر مردم عراق و ایران تحمیل کرد. کودتاها و فتنه‌های بسیاری را برنامه‌ریزی کرد و بسیاری از فنته‌ها را علیه این انقلاب نوپا برانگیخت برای اینکه این انقلاب و نظام شکل نگیرد و نتوانست. وی افزود: دشمن در دهه دوم انقلاب تلاش کرد انقلاب اسلامی تثبیت نشود و نتوانست. در دهه سوم تلاش کرد انقلاب و پیام انقلاب راهی به ملت‌ها و کشورهای دیگر پیدا نکند و نتوانست. 40 سال توطئه کرد و تمام توطئه‌های او نقش بر آب شد و به تعبیر امام خامنه‌ای، دشمن خواست و نتوانست و ما خواستیم و توانستیم. رئیسی ادامه داد: توطئه جدید در منطقه با فتنه صهیونیست‌ها، سلاح و امکانات آمریکایی‌ها و پول سعودی‌ها، راه افتاد. نقشه‌های بسیاری کشیدند و گروه‌های تکفیری را به جان مردم مسلمان در این منطقه انداختند. خون‌ها ریختند و جنایت‌ها کردند و خانه‌ها ویران کردند و خانه بر سر زنان و مردان و کودکان خراب ویران کردند. رئیس قوه قضائیه ادامه داد: جریان داعش جریان دست‌ساخته آمریکایی‌هاست. خانم کلینتون در پشت دوربین در مقابل چشم و دیدگان همه دنیا اعلام کرد که داعش را ما تشکیل دادیم و ما مجهز کردیم و ما به جان مردم مسلمان انداختیم. این اعتراف استکبار جهانی و امریکاست. گروه‌های تکفیری را به جان مردم مسلمان انداختند، با عنوان دولت اسلامی و آرم جعلی لا اله الا الله اما دشمن خواست و نتوانست؛ چون ملت مسلمان عراق، ملت مسلمان ایران و ملت‌های مسلمان در منطقه آگاه و بیدار شده بود. رئیسی تأکید کرد: ملت مسلمان دست دشمن را دید، توطئه دشمن را شناخت و گول شعارهای داعش و داعشی‌ها را نخورد و فهمید این جنس کار، جنس کارِ صهیونیستی و اسرائیلی است. دشمن در سوریه و عراق و در منطقه فتنه و غارت و قتل کرد؛ لکن جوانان برومند، فرهیختگان بابصیرت، مقتدای بابصیرت ما امام خامنه‌ای و مقام مرجعیت در عراق، آگاهی و بیداری بخشیدند و به مردم هشدار دادند که دست توطئه دشمن را بشناسید و حقیقتاً حشدالشعبی در این منطقه و جوانان برومند در ایران و عراق و سوریه و لبنان به میدان آمدند و ایستادگی کردند. وی با بیان اینکه حزب‌الله با همه وجود در منظقه نقش‌آفرینی کرد، گفت: روحانیت، فرهیختگان و انسان‌های بابصیرت در میدان حضور با معنا پیدا کردند و شهدای بسیاری تقدیم کردند؛ اما دست توطئه دشمن را برملا کردند و نقاب از چهره کریه امریکایی‌ها کنار زدند و حقیقت استکباری امریکا را برملا کردند و این آثار خون شهیدان بود. رئیسی افزود: امریکا از نقش‌آفرین ابومهدی در عراق و حاج قاسم سلیمانی در ایران و منطقه مستأصل بود، می‌دید که نیروهای جوان در منطقه به خط می‌شوند و به‌همین دلیل نقشه ترور آنها را کشیدند و تصورشان این بود که با شهادت آنها، جریان مقاومت تمام می‌‌شود؛ اما جریان مقاومت پایدارتر از همیشه خودنمایی کرد. جریان مقاومت اجازه نفوذ امریکایی و فتنه‌گری فتنه‌گران را در منطقه نخواهد داد و به برکت خون شهیدان، جریان امریکایی‌ها و مستکبران در این منطقه خاتمه خواهد پذیرفت. رئیس دستگاه قضا در ادامه خطاب به مردم عراق گفت: فرهیختگان، سفیران، علما، اندیشمندان، تأثیرگذاران در کشور عراق و همه آن کسانی که امروز در جایگاه فرهیختگی در ملت عراق حضور دارید، رمز پیروزی انقلاب اسلامی ما در 42 سال، وحدت و انسجام ملی بود و توصیه امام (ره) و توصیه امروز رهبری انقلاب اسلامی، مقام مرجعیت و همه دلسوزان، انسجام و وحدت و یکپارچگی در امت اسلامی است، اهتمام به بحبل‌الله نجات‌بخش است، اتکا به خدا که قدرت لایزال از آن اوست، رمز نجات است. وی در ادامه بیان کرد: امریکا و نیروهای ائتلاف مشکل هیچ ملتی را در منطقه حل نکردند و حل نخواهند کرد. تاریخ به ما می‌گوید که؛ امریکا در هیچ منطقه‌ای ایجاد امنیت نمی‌کند و خود موجب ایجاد ناامنی در منطقه می‌شود. کسانی که می‌توانند امنیت را در عراق تضمین کنند، ملت بزرگ عراق و جوانان و فرهنختگیان عراق هستند. رئیسی تأکید کرد: ایران اسلامی به‌صوت جلی می‌گوید؛ ایران اسلامی با پیروی از رهبر عظیم‌الشأن خود، عراقی قوی، عراقی عظیم و عراقی مقتدر و شجاع و مقاوم در مقابل دشمن را ‌می‌خواهد. عراقی مستقل را می‌خواهد، عراقی که بتواند روی پای خود بایستد و دشمن را مأیوس و وادار به عقب‌نشینی کند. وی افزود: عراق همچنان که در ایستادگی مقابل ظالمان و متجاوزان و تکفیری‌ها از خود کارنامه‌ای درخشان نشان داده است، از این پس هم با همبستگی ملی و همبستگی با همه مسلمانان و همبستگی در منطقه، در مقابله با همه متجازوان، از خود جلوه‌ای روشن‌تر و پویاتر و مؤثرتر نشان دهد. سخنان رئیسی در این مراسم اینگونه پایان یافت: خون شهید المهندس و شهید حاج قاسم سلیمانی با یکدیگر مخلوط شد. این اختلاط رمز پیوند دو ملت ایران و عراق است. نه تنها در جاده فرودگاه به بغداد که در جای جای این سرزمین، پیوند خون ایرانی و عراقی صدها سال وجود داشته و برای آینده هم ادامه خواهد یافت. پیوند ایران و عراق ناگسستنی است و آنانی که اختلاف بین ایران و عراق را در سر می‌پرورانند، بدانند که اشتباه می‌کنند.
سیاسی,در پی ادعاهای مطرح شده در برخی از رسانه‌ها مبنی نقض رأی بدوی اکبر طبری توسط دیوان عالی کشور، مرکز رسانه قوه قضاییه اعلام کرد، چنین موضوعی صحت ندارد و خبر منتشر شده، صحیح نیست. به گزارش فارس،‌ در پی ادعاهای مطرح شده در برخی از رسانه‌ها مبنی نقض رأی بدوی اکبر طبری توسط دیوان عالی کشور، مرکز رسانه قوه قضاییه اعلام کرد، چنین موضوعی صحت ندارد و خبر منتشر شده، صحیح نیست. ساعتی پیش وکیل اکبر طبری در خصوص آخرین وضعیت پرونده مدیرکل سابق امور مالی و معاون پیشین اجرایی حوزه ریاست قوه‌قضاییه ، اظهار کرده بود: رأی شعبه اول دیوان عالی کشور امروز ابلاغ شده است که بر اساس آن حکم مورد اعتراض در موضوع مربوط به اتهام دریافت رشوه، اعمال نفوذ و پولشویی نقض شد و پرونده به لحاظ وارد دانستن نقص تحقیقات و ایرادات قانونی جهت رسیدگی مجدد به شعبه صادرکننده رأی اعاده شد.
ورزشی,حواشی تیم امید گویی تمام شدنی نیست و هر روز خبرهای عجیب جدیدی از اردوی این تیم به گوش می‌رسد.  روزنامه خبرورزشی نوشت: بعد از این که محمدامین اسدی با یک استوری عجیب و غریب از تیم امید اخراج شد، هفته گذشته این اتفاق برای محمد آقاجانپور دیگر بازیکن این تیم افتاد. محمد آقاجانپور با توضیحاتی کادر فنی تیم را قانع کرد و از اردو کنار گذاشته نشد؛ کاری که اسدی نتوانست انجام دهد. آقاجانپور گر چه توضیح داد که این پیج متعلق به او نیست و سعی کرد خودش را تبرئه کند اما برخی مستندات باعث می‌شود این ادعا قابل اثبات نباشد و این‎ طور نتیجه‌گیری شود که این بازیکن اتفاقاً شخصاً استوری گذاشته و خودش و تیم را این‌ گونه وارد حاشیه کرده است. اما سؤال مهمی این وسط ایجاد می‌شود: چطور می‌شود بازیکنان تیم یک اشتباه را دو بار تکرار کنند؟ آیا نباید برخوردی محکم‌تر از چیزی که با اسدی شد انجام می‌گرفت تا زهر چشمی برای بقیه باشد؟ نه... پس قطعاً انگیزه عجیب و غریبی پشت این سلسله استوری‌های عجیب است. در این باره خبر‌های خوبی از اردوگاه تیم امید به گوش نمی‌رسد؛ این که این جوانان سر به‌ هوا و بازیگوش درگیر یک پروسه شرط‌بندی با یکدیگر شده‌اند و این شرط‌بندی روی استوری‌های اینستاگرام آنهاست. این قضیه وقتی شکل داغ‌تر و جدی‌تر به خود گرفت که بعد از قضیه اسدی، حالا ادامه این بازی دل شیر می‌خواست؛ دلی که اولین‌بار آقاجانپور از خودش نشان داد. مدیر و کادر فنی تیم امید حتماً باید زودتر به این قضیه ورود و این ماجرا را در نطفه خفه کنند؛ چرا که از بازیکنان جوانی مثل این امیدپوش‌ها اصلاً چیزی که شنیده شده بعید نیست و احتمالاً اگر جلوگیری نشود، آقاجانپور آخرین نفر نخواهد بود.»
سیاسی,با توجه به حادثه روز دوشنبه در منطقه‌ی مرزی سراوان، مولوی عبدالحمید با صدور پیامی از مردم به‌ویژه جوانان درخواست کرد احساسات‌شان را کنترل کنند و پاسگاه‌ها و سایر اماکن عمومی را مورد تعرض قرار ندهند.  وی همچنین خواستار بررسی و رسیدگی بی‌طرفانه و منصفانه این موضوع شد و از مسئولین استانی خواست در اظهارنظرها تمام جوانب را درنظر بگیرند. به گزارش پایگاه اطلاع‌رسانی دفتر امام‌جمعه‌ی اهل سنت زاهدان،‌ متن پیام مولوی عبدالحمید به این شرح است: بسم‌الله‌الرحمن‌الرحیم توصیه‌ی بنده به مردم عزیز استان بالأخص جوانان مؤمن این است که احساسات خودشان را کنترل کنند و از تعرض به اماکن عمومی مثل پاسگاه‌ها و ادارات پرهیز نمایند زیرا این اماکن متعلق به عموم مردم است. استان ما یکی از امن‌ترین استان‌ها بوده و همه‌ی ما باید تلاش کنیم تا امنیت عمومی استان به خطر نیفتد، زیرا امنیت به نفع همه و ناامنی به ضرر عموم مردم است. علما، معتمدین و جوانان عزیز ضمن توصیه‌ی دیگران به خویشتنداری و حفظ آرامش، مواظب باشند کسی از احساسات مردم سوءاستفاده نکند. مسئولین نیز قضیه روز دوشنبه سراوان را به دقت و با حفظ بی‌طرفی، منصفانه بررسی و رسیدگی کنند، همچنین در اظهارنظرهایشان تمام جوانب را درنظر بگیرند تا باعث جریحه‌دار شدن احساسات مردم رنج‌کشیده نشوند. عاملان حادثه تیراندازی به سوختبران، باید به مجازات قانونی خود برسند و خسارت‌های وارده جبران شود؛ این امر به آرامش مردم و امنیت کمک می‌کند. توصیه‌ی دیگر بنده به مسئولین این است که شرایط اقتصادی مردم را مدنظر قرار دهند. با توجه به معضل بیکاری در استان، بخشی از مردم از راه سوختبری نانی سر سفره‌هایشان می‌برند؛ تا زمانی‌که راه جایگزینی برای این موضوع درنظر گرفته نشده است، نباید این راه ارتزاق بسته شود.  عبدالحمید امام‌جمعۀ اهل سنت زاهدان
حوادث,رئیس پایگاه یکم پلیس آگاهی پایتخت از دستگیری ۶ جاعل اسناد ملکی در شمال تهران با ۹۰ میلیارد تومان کلاهبرداری خبرداد. به گزارش ایسنا، سرهنگ قاسم دستخال در تشریح جزئیات این پرونده گفت: سه روز پیش، ۲ متهم ضمن حضور در یکی از ادارات ثبت شمیرانات با ارائه یک سند ملکی اظهار کردند که سعی دارند سند را به نام خریدار ملک ثبت کنند. وی افزود: زمانی که مسئولان اداره ثبت به بررسی سند مذکور می پردازند، متوجه می شوند که سند ارائه شده جعلی است و بلافاصله با هماهنگی مسئولان حراست اداره ثبت، هر ۲ نفر تحت عنوان جاعل اسناد ملکی دستگیر و با هماهنگی از سوی کلانتری ۱۲۲ دربند به کلانتری منتقل شدند که متهمان در بازجویی های انجام شده اظهار داشتند با همدستی ۴ تن از دوستانشان ضمن جعل اسناد ملکی، اقدام به فروش املاک غیر می کنند که در این مرحله نیز قصد داشتند یک ملک مسکونی واقع در الهیه را به نام یکی از دوستانشان بزنند که دستگیر شدند. دستخال، تصریح کرد: با توجه به حساسیت پرونده و احتمال وجود اسناد جعلی با ارزش بالا، پرونده پس از تکمیل در کلانتری به پایگاه یکم پلیس آگاهی پایتخت منتقل شد تا در این خصوص کارآگاهان تحقیقات خود را آغاز کنند. رئیس پایگاه یکم پلیس آگاهی تهران بزرگ، اظهار کرد: عصر همان روز در جریان تحقیقات هر ۲ متهم ضمن اعتراف به جرم خود مبنی بر جعل سند، با همدستی ۴ جاعل و کلاهبردار دیگر اقرار کردند. وی افزود: با اعتراف متهمان، هماهنگی برای دستگیری سایر همدستان آنها، آغاز و با توجه به اقدامات صورت گرفته در همان روز ۴ عضو دیگر این باند، در محله الهیه تهران در مخفیگاهشان شناسایی و در یک عملیات ضربتی دستگیر شدند. دستخال گفت: در این عملیات از مخفیگاه متهمان ۹۰ میلیارد و ۹۰۰ میلیون تومان چک ناشی از فروش اسناد ملکی جعلی، ۱۰۰ میلیون تومان وجه نقد و یک جلد سند ملکی جعلی کشف که به همراه متهمان به پایگاه یکم پلیس آگاهی پایتخت منتقل شد. وی افزود: متهمان در تحقیقات صورت گرفته به همدستی با ۲ جاعل دیگر اعتراف و اظهار داشتند که با بررسی‌های خود در محدوده‌های شمال تهران، املاکی را که مالک آنها خارج از کشور بوده و یا فوت کرده‌اند را شناسایی و هر بار یکی از آنها با خانواده‌اش در این ملک بلاصاحب سکونت می‌کند و پس از گذشت چند ماه، با جعل اسناد ملکی و همچنین جعل اسناد دولتی از قبیل مدارک شهرداری و ... اقدام به فروش این ملکها به خریداران و متقاضیان می کنند. وی گفت: با پیگیری‌های انجام شده یکی از شاکیان پرونده شناسایی شد که پس از حضور در پلیس آگاهی پایتخت اظهار کرد: برای مدتی طولانی در خارج از کشور بودم و در این مدت مجبور شدم خانه‌ام را که در محدوده الهیه است، بدون مستخدم و نگهبان رها کنم، اما زمانی که بازگشتم در کمال ناباوری متوجه شدم منزلم از سوی افرادی دیگر اشغال شده و زمانی که به آنها اعتراض کردم به من اسناد ملکی خرید منزل را نشان داده و اظهار کردند که این ملک را از سوی مالک اصلی آن خریداری کرده و اسناد آن نیز موجود است. بر اساس اعلام مرکز اطلاع رسانی پلیس آگاهی تهران بزرگ، رئیس پایگاه یکم پلیس آگاهی پایتخت در پایان با اشاره به این که تمامی مراحل این عملیات طی ۱۲ ساعت انجام شده، گفت: تحقیقات تکمیلی در این خصوص ادامه دارد.
فناوری,ایده – سامانه هایی چنان پیشرفته که می توانند از شناخت انسان تقلید کرده یا از آن بهتر عمل کنند – برای نخستین بار در سال 1950 و زمانی که دانشمند بریتانیایی یک را برای ارزیابی اینکه آیا کامپیوتر می تواند انسان ها را فریب دهد تا فکر کنند با انسانی دیگر در ارتباط بوده اند را ارائه کرد، مطرح شد. اندکی بعد، پژوهشگران در دانشگاه پرینستون در نیوجرسی را ساختند که نخستین شبکه عصبی مصنوعی بود که برای حل مشکل در دنیای واقعی بکار گرفته شد. این سامانه با الگوبرداری از مغز و سیستم عصبی، حل کردن یک هزارتو از طریق آزمایش و خطا را فرا گرفت. از آن زمان، خیزش هوش مصنوعی با معرفی کامپیوترهای سریع‌تر و قدرتمندتر و مجموعه های داده پیچیده و بزرگ ممکن شده است. کاربردهایی مانند یادگیری ماشینی، ظرفیت عملی و سودآور بودن هوش مصنوعی را نشان داده اند. امروز، هوش مصنوعی اساس سامانه های کامپیوتری را شکل می دهد که وظایفی مانند و ترجمه در گوشی های هوشمند، هدایت خودروهای بدون راننده، و کنترل ربات ها برای انجام وظایف در خانه ها و کارخانه ها را انجام می دهد. در حوزه پژوهش، هوش مصنوعی در زمینه های مختلفی مانند پردازش حجم عظیمی از داده ها در بخش هایی مانند ستاره شناسی و ژنومیک، تولید مدل های آب و هوایی و پیش بینی شرایط آب و هوایی، و تشخیص نشانه های بیماری در تصویربرداری پزشکی استفاده می شود. در ادامه با 10 کشور برتر جهان در زمینه نوآوری های هوش مصنوعی بر اساس گزارشی که توسط موسسه اطلاعات علمی و فنی چین و دانشگاه پکینگ منتشر شده است، آشنا می شویم.   5. آلمان – امتیاز: 44.85 4. کانادا – امتیاز: 45.70 3. کره جنوبی – امتیاز: 46.49 2. چین – امتیاز: 50.60 1. آمریکا – امتیاز: 66.31 ترجمه: محمدمهدی حیدرپور
فرهنگی/هنری,وزیر فرهنگ و ارشاد اسلامی توضیحاتی را در خصوص توقیف توقیف فیلم «برادران لیلا» ارائه کرد. به گزارش ایلنا، محمدمهدی اسماعیلی در حاشیه جلسه هیات دولت در جمع خبرنگاران حاضر شد و در پاسخ به سوالی در خصوص توقیف فیلم «برادران لیلا» و ممنوع‌الکار شدن برخی بازیگران گفت: من در همین حیاط دولت چند هفته قبل اعلام کردم که ما طبق قانون عمل خواهیم کرد و قانون هم در این زمینه مشخص بود و دوستان من در سازمان سینمایی بررسی‌های کاملی انجام دادند و اصرار من بر این بود که حتما مر قانون را رعایت کنند. وی ادامه داد: این بیانیه و اعلام نظر مبتنی بر این بررسی‌ها بوده و مجموعه افرادی که در این تصمیم‌گیری بودند متفق‌القول به وقوع تخلف اعتقاد داشتند. ممکن است سال‌های قبل مجموعه وزارت ارشاد و سازمان سینمایی به هر دلیلی در این موضوعات منفعل عمل می‌کرده است اما بنای ما این است در دوره جدید مطابق قانون عمل کنیم. وزیر فرهنگ و ارشاد اسلامی در رابطه با ابلاغیه پرداخت ۲۰ درصد افزایش قیمت بلیط به گروه‌های نمایشی در تئاتر شهر، گفت: این ابلاغیه حتما بررسی و جلسه بعد در مورد آن توضیح خواهم داد.
فناوری,برخی کاربران می‌پرسند که چرا بدون اطلاع و به‌صورت خودکار در کانال‌های متعدد عضو می‌شوند؟ عضو شدن بی‌اجازه در کانال‌های تلگرام که به آن جوین اجباری نیز گفته می‌شود بیشتر به واسطه برخی از تلگرام‌های غیررسمی انجام می‌شود. به گزارش ایسنا، امروزه نسخه‌های متعددی از تلگرام ایجاد شده است که قابلیت‌هایی را نیز به آن اضافه کرده‌اند. برخی از برنامه‌نویسان امکان عضویت اجباری را هم به برنامه تلگرام خود اضافه کرده‌اند تا بتوانند شما را در کانال‌هایی که می‌خواهند، عضو کنند. برای حل این مشکل باید تلگرام غیر رسمی که استفاده می‌کنید را عوض کنید و یک تلگرام دیگر نصب کنید. در صورتی که مشکل شما همچنان ادامه داشت، برنامه‌هایی که اخیرا نصب کرده‌اید را بررسی کنید زیرا ممکن است برنامه‌ها این درخواست را ارسال کنند. در راستای استفاده از شبکه‌های مجازی از جمله تلگرام کارشناسان به کاربران توصیه می‌کنند نکات امنیتی را حتما رعایت کنند. در این مطلب که اطلاعات آن از سایت پلیس فتا برگرفته شده برخی نکات امنیتی تلگرام آمده است. تلگرام به صورت پیش‌فرش تمامی تصاویر، صداهای ضبط شده، موزیک‌ها و GIFها را بدون اجازه و درخواست شما به طور خودکار دانلود می‌کند. به این صورت که اگر در کانالی عضو هستید، با باز کردن آن به سرعت شاهد بارگزاری تصاویر، GIFها و صداهای ضبط شده خواهید بود. خوشبختانه تلگرام تنظیمات خاصی را برای این موارد قرار داده و شما به راحتی می‌توانید آن‌ها را کنترل کنید. برای اعمال این تغییرات وارد منوی تنظیمات شده و از آن‌جا Data and Storage را انتخاب کنید. در قسمت اول سه گزینه وجود دارد که نحوه دانلود خودکار در شرایط مختلف را توضیح می‌دهد. When using mobile data تنظیمات مربوط برای زمانی است که از اینترنت سیمکارت‌تان استفاده می‌کنید. When connected on Wi-Fi تنظیمات مربوط برای زمانی است که از وای‌فای برای اتصال به اینترنت استفاده می‌کنید. در آخر When roaming تنظیمات مربوط برای زمانی است که از رومینگ سیم‌کارت استفاده می‌کنید. اما با توجه به شرایط‌ استفاده‌تان از اینترنت و تلگرام وارد یکی از بخش‌های موجود شوید. بعد از آن منویی نمایان می‌شود که در آن لیستی از انواع فایل‌ها قرار گرفته است. کنار هر کدام یک چک‌باکس وجود داشته که شما توسط آن‌ می‌توانید فایل‌هایی را که می‌خواهید به طور خودکار دانلود شوند را تیک بزنید و تیک بقیه را پاک کنید. با انجام این کار دیگر فایل‌هایی که تیک‌شان را برداشته‌اید، به صورت خودکار دانلود نمی‌شوند و اگر شما نیاز به دانلودشان داشتید، می‌توانید به صورت دستی به بارگذاری آن‌ها اقدام کنید. از سوی دیگر پس از حرف و حدیث‌های پیش آمده در مورد هک شدن اکانت تلگرام و در دست افتادن تمامی اطلاعات اکانت و گوشی در اختیار هکر، با بکاربردن چند ترفند جزئی و کاربردی می‌توانید از هک کردن تلگرام به واسطه هکرها جلوگیری کنید. روش اول رمز گذاری روی برنامه تلگرام است که برای این کار اول وارد برنامه تلگرام شوید، به قسمت تنظیمات ( settings) وارد شوید و بعد گزینه privacy and security را انتخاب کنید. سپس گزینه passcode lock را انتخاب کنید. در این مرحله رمز مورد نظر خود را وارد کنید. عملیات رمزگذاری در این مرحله به پایان رسیده است و در قسمت بالا آیکون قفل باز ظاهر شده است اما این امکان وجود دارد که هنگام خروج فراموش کنید. پس روی قفل کلیک کنید که اگر بخواهید به صورت اتوماتیک این کار انجام شود، در قسمت پسورد لاک گزینه auto lock را انتخاب و مقدار آن را به زمان دلخواه خود تغییر دهید تا در زمان تنظیم شده به طور اتوماتیک تلگرام قفل شود. اما روش دوم؛ وارد برنامه تلگرام شوید، به قسمت تنظیمات‌ وارد شوید و وارد قسمت privacy and security شوید و گزینه two – step verification را انتخاب کنید و روی گزینه set additional password کلیک کنید، در این قسمت ایمیل و پسورد را با دقت وارد کنید چرا که این پسورد در آینده برای شما نیاز خواهد بود؛ پس از وارد کردن پسورد و ایمیل با پیغامی روبه رو می شوید که باید ایمیل خودتان را چک کنید.
فناوری,هوآوی با پیشرفتی قابل توجه در میزان فروش ساعت‌های هوشمند، موفق شده در جایگاه دوم پرفروش‌ترین برندهای فعال در این حوزه در ابعاد جهانی قرار گیرد. شرکت تحلیل‌گر IDC گزارش جدیدی در خصوص میزان عرضه جهانی ساعت‌های هوشمند در سه ماهه اول سال ۲۰۲۰ میلادی منتشرکرده است. بر اساس این گزارش، میزان عرضه این دستگاه‌های الکترونیکی محبوب در سه ماهه اول سال جاری میلادی به ۱۶.۹ میلیون دستگاه رسیده که کاهش ۷.۱ درصدی را در مقایسه سالانه با بازه زمانی مشابه در سال ۲۰۱۹ نشان می‌دهد. در میان پنج برند برتر اشاره شده در این لیست، با فروش ۲.۶ میلیون دستگاه ساعت هوشمند، ۱۵.۲ درصد از سهم کلی بازار را به خود اختصاص داده و در جایگاه دوم پرفروش‌ترین‌ شرکت‌ها قرار گرفته است. نکته قابل توجه اینکه هوآوی رشد ۱۱۸.۵ درصدی را در این بازه زمانی و در مقایسه با سال گذشته تجربه کرده که از رشد دیگر شرکت‌های تولیدکننده ساعت هوشمند بالاتر است. هوآوی در مجموعِ تعداد تجهیزات پوشیدنی فروخته‌شده نیز آمار خوبی را ثبت کرده و موفق شده در سه ماهه اول سال ۲۰۲۰ میلادی در مجموع ۸.۱ میلیون دستگاه الکترونیکی پوشیدنی را به خریداران تحویل دهد. بر اساس گزارش IDC، میزان عرضه جهانی تجهیزات پوشیدنی با افزایش ۲۹.۷ درصدی در مقایسه با مدت مشابه سال گذشته، در سه ماهه اول سال ۲۰۲۰ میلادی به عدد ۷۲.۶ میلیون دستگاه رسیده است.
حوادث,سخنگوی سازمان آتش نشانی و خدمات ایمنی شهر تهران از ریزش یک ساختمان 4 طبقه قدیمی در گیشا خبر داد. سیدجلال ملکی در این باره به ایسنا گفت: در ساعت 9:47 امروز سه شنبه حادثه ریزش ساختمان قدیمی درخیابان 36 گیشا به سامانه 125 اطلاع داده شد که در پی آن، ستاد فرماندهی آتش‌نشانان 3 ایستگاه را به محل حادثه اعزام کرد. وی با اشاره به حضور عوامل آتش‌نشانی در محل گفت: محل حادثه یک ساختمان 4 طبقه قدیمی با کاربری اداری بود که در آن آموزشگاه موسیقی، گالری و... قرار داشت. سخنگوی سازمان آتش نشانی و خدمات ایمنی شهر تهران افزود: پس از حضور آتش‌نشانان مشاهده شد که در مجاورت این ساختمان و در ضلع شرقی آن قطعه زمینی به مساحت تقریبی 250 متر مربع قرار گرفته که در آن گودبرداری انجام شده و ساختمان نیز از همین قسمت دچار ریزش شده است. ملکی با اشاره به عملیات آتش‌نشانان افزود: هنگام وقوع حادثه حدود 40 نفر در ساختمان وجود داشتند که حدود 20 نفرشان را عوامل آتش‌نشانی خارج کرده و به محل امن انتقال دادند، همچنین 20 نفر باقیمانده نیز از محل ریزش آوار خودشان خارج شده بودند. سخنگوی سازمان آتش نشانی و خدمات ایمنی شهر تهران با بیان اینکه گفته می‌شود که یک نفر در زیر آوار است، گفت: در حال حاضر جست‌وجوها برای یافتن این فرد در زیر آوار وجود دارد، اما تاکنون امدادگران به این فرد نرسیده‌اند. ملکی در پاسخ به این سوال که آیا گودبرداری به شکل غیر اصولی انجام شده یا خیر گفت: این موضوع باید بررسی شود اما براساس شواهد موجود اثری از شمع‌بندی در دیواره‌های این ساختمان دیده نمی‌شود. حسن عباسی، سخنگوی اورژانس تهران نیز دراین‌باره گفت: پس از وقوع این حادثه دو دستگاه آمبولانس به محل اعزام شده و تاکنون زنی 35 ساله از زیر آوار خارج شده است که به بیمارستان منتقل شده است.
فرهنگی/هنری,اولین عکس‎ها از فیلم سینمایی «دارکوب» به کارگردانی بهروز شعیبی در حالی منتشر شده است که فیلمبرداری فیلم تا بعد از تعطیلات نوروز ادامه دارد. به گزارش ایسنا به نقل از مشاور رسانه‌ای فیلم سینمایی «دارکوب»، در روزهای قبل و در لوکیشنی در غرب تهران، مهناز افشار، امین حیایی و سارا بهرامی جلوی دوربین علیرضا برازنده به ایفای نقش مشغول بودند. همچنین در روزهای آتی، بازیگران دیگر نیز جلوی دوریین می‌روند. تاکنون نیمی از فیلمبرداری «دارکوب» به کارگردانی بهروز شعیبی و تهیه‌کنندگی سیدمحمود رضوی انجام شده است. پیش‌بینی می‌شود این فیلم تا بعد از تعطیلات نوروز جلوی دوربین علیرضا برازنده باشد. مهناز افشار، سارا بهرامی، جمشید هاشم‌پور، هادی حجازی‌فر، طوفان مهردادیان، نگار عابدی، شادی کرم رودی، ثریا حلی، آتیه جاوید، علیرضا کی منش و امین حیایی بازیگران «دارکوب» هستند. فیلمنامه «دارکوب» توسط حسین تراب‌نژاد و آزیتا ایرایی بر اساس طرحی از بهروز شعیبی به نگارش درآمده است. این فیلم داستانِ اجتماعیِ روابط انسانی افراد جامعه را در رو در رویی با معضلات اجتماعی و اعتیاد، با نگاهی متفاوت روایت می‌کند. برخی از عوامل تولید فیلم سینمایی «دارکوب» عبارتند از: نویسنده: حسین تراب‌نژاد و آزیتا ایرایی بر اساس طرحی از بهروز شعیبی، کارگردان: بهروز شعیبی، مدیر فیلمبرداری: علیرضا برازنده، صدابردار: کامران کیان ارثی، طراح صحنه و لباس: آیدین ظریف، طراح گریم: فاطمه کمالی و زهرا کمالی، بازیگردان: علی صلاحی، دستیار اول کارگردان: صالح غربی جوان، مدیر برنامه‌ریزی: امیر سلیمانی، مدیر تدارکات: امیر اسکندری، جانشین تهیه: فیاض هوشیار پارسیان، دستیار تهیه: محسن خواجه افضلی، جلوه‌های ویژه میدانی: آرش آقابیک، عکاس: مریم تخت‌کشیان، مشاور رسانه‌ای: سیدمحمدصادق لواسانی، مدیر تولید: کامران حجازی و تهیه‌کننده: سیدمحمود رضوی. «دارکوب» محصول موسسه سینمایی سیمای مهر است که «ماجرای نیمروز» را در اکران نوروز به نمایش عمومی گذاشته است.
سیاسی,وزیر امورخارجه کشورمان خطاب به رئیس جمهور آمریکا تاکید کرد که دنبال کردن سیاست های شکست خورده ترامپ تنها شکست های بیشتری به همراه خواهد داشت. به گزارش ایسنا، محمدجواد ظریف وزیر امورخارجه ایران با انتشار پیامی در حساب کاربری خود در توئیتر بیانات اخیر مقام معظم رهبری را مبنی بر اینکه ابتدا آمریکا باید به برحام بازگردد و تحریم ها را بردارد، مورد تاکید قرار داد. ظریف در این پیام لینک مرتبط با مصاحبه روز گذشته خود با شبکه سی ان ان را گذاشته و نوشت: آمریکا توافق هسته ای را کنار گذاشت و آن را نقض کرد. بنابراین، این آمریکا است که باید (به توافق) بازگردد و تعهدات خود را اجرا کند. وی در ادامه خاطر نشان کرد: رئیس جمهور بایدن یک انتخاب دارد؛ یا باید سیاست شکست خورده ترامپ را متوقف کند یا روی شکست های او چیزی بنا کند. ساختن روی شکست های او (ترامپ) تنها شکست های بیشتر را در پی خواهد داشت.
ورزشی,وکیل سرمربی سابق پرسپولیس از رد پیشنهاد مالی این باشگاه برای تسویه حساب با موکلش خبر داد و اعلام که این پرونده باید در CAS پیگیری شود.
فرهنگی/هنری,۹ تیرماه سال ۱۳۲۱ دیده به جهان گشود و تا امروز بیش از چهل سال است که در عرصه علوم ارتباطات، مدیریت، فرهنگ،شعر و ادبیات و... فعالیت می‌کند. به گزارش عصرایران به نقل از ایسنا، امروز (۹ تیرماه) سالروز ۷۵ سالگی تولد «علی‌اکبر فرهنگی» است و به همین مناسبت تلاش شده تا در این گزارش مروری بر کارنامه حرفه‌ای این پیشکسوت و استاد ارتباطات صورت بگیرد. دکتر علی اکبر فرهنگی در سال ۱۳۲۱ در شهر طالقان دیده به جهان گشود. او از آغاز جوانی به مطالعه و تحصیل در رشته‌های گوناگونی از دانش و ادبیات گرفته تا علوم دینی، زبان، مدیریت، جامعه‌شناسی، اقتصاد و ارتباطات علاقه‌مند بود. دوران ابتدایی و متوسطه را در تهران گذراند و از برخی معلمان او می‌توان به افراد سرشناسی چون جلال آل احمد و خسرو فرشیدورد، استاد دانشکده ادبیات اشاره کرد. او در زمینه ارتباطات، آثار «ارتباطات انسانی» و «ارتباطات غیرکلامی» را برای اولین‌بار در زبان فارسی پدید آورد که سال‌هاست متن درسی دانشگاه‌های مختلف ایران است. لیسانس مدیریت بازرگانی مدرسه عالی بازرگانی تهران (۱۳۴۶)،  فوق لیسانس جامعه‌شناسی دانشگاه تهران(۱۳۴۸ )، دوره عالی مدیریت دانشگاه تهران (۱۳۵۱)، دکتری مدیریت از مدرسه علوم رفتاری کاربردی و رهبری آموزشی (Applied Behavioral Sciences and Educational Leadership)، دکتری ارتباطات (دکترای دوم) دانشکده ارتباطات دانشگاه اوهایو آمریکا و فوق دکتری ارتباطات سازمانی (۱۳۶۲ آمریکا) بخشی از کارنامه تحصیلی علی‌اکبر فرهنگی را  تشکیل می‌دهد. این استاد ارتباطات تاکنون نزدیگ به 60 کتاب در حوزهای مدیریت، ارتباطات، اقتصادی فرهنگ و ... به نگارش درآورده است که در میان آنها می‌توان به  «تکنولوژی و تکامل فرهنگی»، «ارتباطات انسانی»، «مدیریت بازار»، «ارتباطات غیر کلامی»، «تنش در محیط کار »، «تعدیل اقتصادی و نیازهای مدیریتی وزارت معادن و فلزات»، «مدیریت تغییر وزارت معادن و فلزات»، «مبانی ارتباطات سازمان سنجش آموزش کشور»، «روزنامه‌نگاری سازمان سنجش آموزش کشور»، «فرهنگ علوم اجتماعی با جمعی از نویسندگان»، «نظریه‌های ارتباطات سازمانی» ... اشاره کرد. علی‌اکبر فرهنگی در طی سال‌ها فعالیت علمی خود، در حوزه شعر و ادبیات نیز حضور داشته است و کتاب‌های «ترجمه منتخبی از اشعار اوکتاویو پاز» و مجموعه شعر «رستم در مغاک» را منتشر کرده است.
حوادث,مصدومان یک حادثه رانندگی که اتومبیل‌شان داخل مسیل سیلابی سقوط کرده بود، پس از ۲ روز در منطقه سرولایت نیشابور پیدا شدند. به گزارش ایسنا؛ این خودرو حادثه دیده به علت سرعت زیاد در حوالی روستای گلبین حدود ۷۰ کیلومتری نیشابور (خراسان رضوی) از مسیر منحرف شده و در داخل یک مسیل سیلابی به عمق حدود ۱۰ متر سقوط کرده است. بر اساس گزارش روابط عمومی سازمان آتش‌نشانی و خدمات ایمنی شهرداری نیشابور ظاهرا این حادثه زمانی اتفاق افتاده که جاده کاملا خلوت بوده و کسی متوجه آن نشده است. بستگان مصدومان این حادثه پس از طولانی شدن غیبت ایشان با همکاری نیروی انتظامی با استفاده از هلی‌شات در طول مسیر به جستجوی آن‌ها می‌پردازند و پس از ساعت‌ها جستجو آنان را در عمق یک مسیل که بر اثر سیلاب‌های اخیر عمیق شده، پیدا می‌کنند. در این حادثه راننده خودرو بر اثر شدت جراحات وارده فوت کرده بود و همسر و دختر او مصدوم شدند.
فناوری,"گوگل به طور مخفیانه در حال قرار دادن برخی از سایت‌ها در لیست سیاه است تا درنتایج جست‌وجو کاربران نمایش داده نشوند. به گزارش ایسنا و به نقل از دیلی‌میل، براساس گزارشات منتشر شده از سوی ""وال‌استریت ژورنال""، این غول فناوری با وجود انکار علنی این اقدام، در حال قرار دادن برخی سایت‌ها در لیست سیاه است. این روزنامه مدعی شده که گوگل از سال ۲۰۰۰ میلادی ،برخی از سایت‌ها را در لیست سیاه قرار داده است. از میان این سایت‌ها می‌توان به سایت‌هایی اشاره کرد که در آن‌ها محتوای کودک آزاری وجود دارد یا قانون ""کپی‌رایت"" را نقض کرده‌اند. با قرار دادن این سایت‌ها در لیست سیاه، در نتایج جست‌وجو نمایش داده نمی‌شوند. یک سخنگوی گوگل گفته که خود این شرکت به طور دستی ترتیب نتایج جست‌وجو را تعیین نمی‌کند. از طرفی، سایت‌هایی که واجد شرایط سیاست‌های ورود به اخبار یا بخش‌های اطلاعاتی گوگل نیستند، در نوار جست‌وجو نمایش داده نمی‌شوند. هرگونه تغییر در لیست سیاه این وب‌سایت‌ها و یا اضافه کردن سایت‌های جدید به لیست سیاه باید حداقل توسط دو نفر انجام شود، یک نفر برای ایجاد تغییر و نفر دیگر برای تایید تغییرات. در گزارشات وال‌استریت ژورنال آمده که گوگل در نتایج جستجوی خود تغییرات الگوریتمی ایجاد کرده است که نسبت به مشاغل کوچک، از مشاغل بزرگ طرفداری می‌کند. همچنین برخی از وب‌سایت‌های مهم همچون آمازون و فیسبوک در نتایج جستجو ترقی پیدا کرده‌اند. سخنگوی گوگل همچنین اظهار کرده که بازخوردهای عموم مردم برای بهبود جست‌وجو در گوگل موثر است و گوگل به این بازخوردها توجه خواهد کرد."
سیاسی,معاون بین الملل مجلس با بیان اینکه درباره عدم دیدار با پوتین، بحثی مبنی بر کم کاری وزارت خارجه مطرح نیست گفت: پروتکل های بهداشتی مانع این دیدار شد. به گزارش فارس؛ حسین امیر عبداللهیان معاون بین الملل مجلس درمورد برخی بحث‌ها پیرامون سفر اخیر قالیباف به روسیه تاکید کرد: درباره عدم برگزاری دیدار رئیس مجلس با رئیس جمهور روسیه قبلا هم به صورت شفاف ذکر شده بود که پروتکل‌های بهداشتی مانع این دیدار شد. وی افزود: همانطور که قبلا نیز بارها ذکر شده است، این سفر به دعوت آقای والودین رئیس مجلس دومای روسیه انجام شد و نشست های لازم با همتاهای رئیس مجلس در سطحی بالا برگزار شد. امیرعبدالهیان درباره برخی اظهارنظرها درباره کم کاری وزارت خارجه در این باره تاکید کرد: چنین بحثی مطرح نیست و اگر افرادی چنین چیزی مطرح کرده‌اند، یا اشرافی به موضوع نداشته اند یا شاید منظور دیگری داشتند.
فناوری,جزیره در ایتالیا به عنوان یک مشهور در جهان شناخته می شود. این جزیره اکنون عنوان میزبان نخستین جهان نیز است که توسط شرکت نوپای راه اندازی شده است. یکی از عوامل موثر در افزایش دمای سیاره زمین است. در شرایطی که کشورهای مختلف در تلاش برای کاهش میزان انتشار کربن خود هستند، نیاز به جذب دی اکسید کربن منتشر شده نیز برای کنترل روند گرمایش جهانی ضروری است. برای تحقق این هدف، بسیاری به دنبال جذب مستقیم کربن از اتمسفر و ذخیره آن هستند. با این وجود، شرکت انرژی دم استفاده از این گاز برای ذخیره انرژی را هدف قرار داده است. این روش بسیار مقیاس‌پذیر است و از محصولات آماده استفاده بهره می برد.  عملکرد این فناوری است که آن را جذاب می کند. دلیل استفاده انرژی دم از گاز دی اکسید کربن این است که می تواند متراکم شده و به صورت مایع در دمای اتاق ذخیره شود. دی اکسید کربن در دما و فشار معمولی (ذخیره شده در یک گنبد عظیم) فشرده می شود تا به شکل مایع تبدیل شود. سپس، گرمای تولید شده از این فرآیند ذخیره می شود. این فرآیند شارژ است و می تواند برای ذخیره انرژی ورودی از یک منبع انرژی تجدیدپذیر مانند باد یا خورشید استفاده شود. هنگامی که به تامین نیرو نیاز است، گرمای ذخیره شده برای گرم کردن دی اکسید کربن مایع استفاده می شود که آن را به گاز تبدیل کرده و سپس از یک توربین عبور کرده تا برق تولید شود. کل فرآیند یک است که در آن هیچ دی اکسید کربنی در اتمسفر آزاد نمی شود. حتی بهتر از آن، این فناوری از عناصر کمیاب سیاره زمین، مانند لیتیوم یا کبالت استفاده نمی کند، بلکه فقط از فولاد و آب بهره می برد. از این رو، می توان آن را در هر جایی بکار گرفت. شرکت انرژی دم فعالیت خود را در فوریه 2020 آغاز کرد و طی یک بازه زمانی کوتاه موفق شد تا از یک طرح مفهومی به مرحله آزمایش سطح مگاوات برسد. این شرکت موفقیت خود را مدیون تیمی از کارشناسان دارای سوابق قابل توجه در زمینه توربوماشین، مهندسی فرآیند، و انرژی، و همچنین یک فرآیند صنعتی جدید می داند که اجزا را به طور موثر ادغام می کند. انرژی دم باور دارد که فناوری معرفی شده از سوی این شرکت نه تنها می تواند در هر جایی به کار گرفته شود، بلکه این کار با نصف هزینه تاسیسات باتری یون لیتیوم با ظرفیت مشابه امکان‌پذیر است. باتری مورد استفاده در جزیره ساردینیا همچنین نشان می دهد که باتری های دی اکسید کربن را می توان با استفاده از زنجیره های تامین موجود و بدون هیچ تنگنای قابل توجهی راه اندازی کرد. در شرایطی که بیانیه مطبوعاتی انرژی دم اشاره ای به ظرفیت ذخیره باتری دی اکسید کربن این شرکت نداشته است، اما بیان کرده است که شرکت در حال حاضر روی یک نیروگاه اندازه کامل 20 تا 200 مگاوات ساعتی کار می کند که انتظار می رود تا اواخر سال 2023 به بهره‌برداری برسد.
ورزشی,با وجود اینکه سال‌های زیادی از مرگ جهان‌پهلوان غلامرضا تختی می‌گذرد، هنوز هم داستان‌های او برای نسل جدید و البته قدیم جذاب است؛ چه داستان‌هایی که درباره زندگی، افتخارات و دوران حرفه‌ای‌اش گفته  و چه معماهایی که هنوز هم درباره نوع مرگ او مطرح می‌شود.   به گزارش عصرایران روزنامه شرق نوشت: اگرچه در همه این سال‌ها روایت‌های مختلفی درباره مرگ به‌ویژه داستان خودکشی تختی مطرح شده ولی سؤال بزرگ، دلیل این خودکشی است؛ گواینکه موضوعاتی از جمله به‌قتل‌رسیدن تختی از سوی ساواک هم مطرح شد که دلایل چندان مستحکمی برای آن پیدا نشد. اینکه چرا دوباره این روزها صحبت از مرگ تختی می‌شود، را باید به آخرین گفت‌وگوی جمشید مشایخی با رسانه ملی جست؛ جایی که او دلیل خودکشی تختی را «اختلاف با همسرش»  و دلیل خودکشی را البته به‌نظر با تردید، در این‌ مورد  می‌داند. همین صحبت‌ها و بازتاب حرف‌های جمشید مشایخی در رسانه‌های مختلف بود که دوباره بابک تختی، پسر جهان پهلوان، را بر آن داشت تا یک بار دیگر درباره مرگ پدر شفاف‌سازی کند.   بابک اگرچه پیش‌تر هم درباره خودکشی پدر حرف زده و شایعه قتل او را رد کرده بود ولی این بار با مطرح‌کردن موضوعاتی که بخشی از آنها کمتر گفته شده، پاسخ تندی به صحبت‌های جمشید مشایخی می‌دهد. او که در شبکه‌های مجازی با مهدی رستم‌پور، گزارشگر و مجری پیشین رسانه ملی که چند سال قبل از کشور رفت، حرف زده، تلاش کرده است یک بار برای همیشه درباره مرگ پدر توضیحاتی دهد. موضوع اولی که بابک تختی به آن اشاره می‌کند، رد شایعاتی است که می‌گویند تختی به دست ساواک به قتل رسیده است. رواج پیداکردن شایعه قتل تختی به این دلیل بود که او در هتل آتلانتیک به زندگی‌اش پایان داد؛ هتلی که می‌گفتند پیش از انقلاب، محل برو و بیای افراد ساواک بوده است؛ با این حال بابک، با وجود اینکه پیش‌تر هم شایعه قتل پدر را رد کرده بود، در این‌باره  می‌گوید: «من به دنبال دانستن اینکه چه اتفاقی برای پدرم رخ داده، رفتم وزارت اطلاعات. آنجا به من گفتند آیا سری به هتل آتلانتیک زدی؟ من زنگ زدم و آقای ساعدی (رئیس هتل آتلانتیک) به من گفت: بابک‌جان این بیست و چند سال کجا بودی؟ چرا نیامدی قاتل پدرت را ببینی!؟ (اشاره به مطرح‌شدن شایعاتی که می‌گفتند ساعدی در قتل تختی همدست بوده است).   من در تمام طول مسیر با خودم ترس داشتم که باید می‌رفتم و او را می‌دیدم؟ کسی که همه می‌گفتند هتلش خانه امن ساواک بوده است. حتی در همان فیلم اول تختی هم درباره‌اش حرف زده شده بود. من با او نشستم و درباره موضوع مرگ پدر صحبت کردم. بعد از آنکه با او حرف زدم، مصاحبه‌ای کردم و گفتم تختی خودکشی کرده و همه ماهایی که آقای ساعدی را قاتل تختی می‌دانستیم، یک عذرخواهی به او بدهکاریم». البته بابک  به این موضوع اشاره می‌کند که چنین صحبت‌هایی به مذاق عده‌ای خوش نیامده است و به او هشدارهایی در این‌باره  داده‌اند. «بعد از آن مصاحبه‌ام، نشریه یا لثارات به من  هشدارهایی داد!». بابک در ادامه صحبت‌هایش به دلایلی که باعث شده در این گفت‌وگو شرکت  کند،  می‌پردازد؛ او آمده بود تا نقدی برای صحبت‌های جمشید مشایخی داشته باشد که دلیل خودکشی تختی را اختلاف با همسرش، دانسته بود. البته بابک در این بخش از صحبت‌هایش  انتقادی هم به صداوسیما می‌کند و می‌گوید: «سال ۱۳۴۶ به طور مداوم نشریات آن زمان درباره خودکشی تختی با جزئیات نوشته بودند ولی بعد از ۵۰ سال مدیران تلویزیون آنتن می‌دهند تا بحث خودکشی تختی به زردترین حالت ممکن منتشر شود. حتی دیگر زردترین روزنامه‌ها درباره سلبریتی‌ها هم این‌طور نمی‌نویسند که همسر فلان سلبریتی با چه کسی بوده و بعد از او چه کرده است و این‌جور حرف‌ها؛ این یعنی اضمحلال فرهنگی. واقعا کاری می‌کنند آدم مخش سوت می‌کشد که واقعا شاملو،  فردوسی و حافظ از اینجا در آمدند. آقای مشایخی گفتند تختی نمی‌توانست با این زنش زندگی کند. اصلا این کسی که شما می‌شناسید، تختی نیست. اصلا تختی لات و لمپن نبوده است. زنش را دیده بوده، می‌دانسته حجابش {چطور است} مثل شما عقب‌مانده نبوده. ارزش‌هایش با شما تفاوت داشته. با شعبان جعفری و دیگر لات و لوت‌هایی که شما اسم می‌برید که روایت‌های زندگی تختی را از آنها شنیدید، بیگانه بوده و تفاوت داشته است.   دوستانش می‌دانند، الان رفقایش هستند، آقای صنعت‌کاران هست، از او بپرسید. تختی اگر در خیابان شعبان جعفری را می‌دید، مسیرش را عوض می‌کرد. تختی عارش از این بود که کشتی با این لات و لمپن‌ها قاطی شده. عارش از این بود که ورزش ملی بود، عشقش بود و راه عشق‌ورزیدنش به ملتش بود را یک‌سری لمپن از کنارش تغذیه می‌کردند و شمشیر نشاندند در بدن آقای فاطمی. این تختی شما نیست. تختی مگر مثل شما بود که نتواند از زنش طلاق بگیرد؟ شما منظورتان اختلاف نیست، شما منظورتان این است که شهلا به تختی خیانت کرده است و تختی تاب نیاورده و خودکشی کرده است. از این اراجیف‌تر و مزخرف‌تر برای من ممکن نیست.   اگر این اتفاق افتاده بود، چرا نمی‌توانست از شهلا جدا شود؟ مگر رستم و رخشش است که کسی جز رستم نمی‌توانست سوارش شود؟ این چه استدلال بیهوده احمقانه‌ای است».  بابک در ادامه به دفاع از مادرش می‌پردازد و می‌گوید: «مادر من که زندگی‌اش را کرد، تمام شد و رفت اما این خجالت‌آور نیست برای مردمی که یک دختر ۲۱ساله را این بلا را سرش آوردند؟ این دفاع از تختی نیست، نابودکردن تختی است؛ اینکه جهان‌پهلوان یک مملکتی از دست یک دختر 21ساله خودش را کشته است. یعنی چنین مملکتی رئیس‌جمهوری بهتر از احمدی‌نژاد می‌خواهد که جهان‌پهلوانش از دست یک دختر 21‌ساله خودکشی می‌کند؟». بحثی که باعث شده بود دلیل خودکشی تختی اختلاف با همسرش عنوان شود، به اختلاف طبقاتی این دو برمی‌گردد؛ روایت‌های زیادی نقل شده بودند از اینکه تختی از پایین جامعه، زنی را برای همسری برگزید که در یک کلاس طبقاتی نبودند. بابک هم در جدیدترین صحبت‌هایش به وجود چنین اختلاف‌هایی اشاره می‌کند ولی می‌گوید مادرش از اینکه همسر تختی بوده، به خودش افتخار می‌کرده است؛ او اختلاف این دو را تأیید می‌کند ولی در آن حدی نمی‌بیند که پدر بخواهد برایش خودکشی کند. «مادرم یک دختر ساده از خانواده معمولی بود که نه ربطی به کبریت توکلی داشت و نه اتو توکل.   مادر من کلی به خودش غره شده بود برای ازدواج با تختی... بله با هم اختلاف داشتند. هم اختلاف طبقاتی  و هم اختلاف سنی داشتند و این را مادرم به اطلاعات هفتگی هم گفته بود. ولی خب، زن و شوهر بودند و چنین اختلاف‌هایی طبیعی بود». بابک در ادامه به یک موضوع از اختلاف پدرومادرش اشاره می‌کند و می‌گوید: «یکی از اختلاف‌هایی که داشتند، مربوط به سینمارفتن بود؛ در سینما سرود شاهنشاهی می‌زدند و مردم باید بلند می‌شدند. تختی نمی‌خواست زمان پخش سرود شاهنشاهی در سالن باشد تا مجبور باشد بلند شود. او بیرون از سالن منتظر می‌ماند تا وقتی سرود تمام شد به داخل برود.  مادرم می‌گفت خب، برویم داخل سینما و بلند نشویم؛ این بابا را عصبانی می‌کرد». بابک در ادامه صحبت‌هایش با اشاره به این موضوع که پروژه به‌قتل‌رسیدن تختی با هدف خاصی و از طرف یک فرد کلید خورد، می‌گوید: «این پروژه به‌قتل‌رسیدن تختی را اولین بار جلال آل‌احمد شروع کرد. او از آنجایی که گفت: «جهان‌پهلوان باشی و در بودن خود جبران کرده باشی، نبودن دیگران را» و این دروغ باعث و بانی خیلی از مشکلات برای دیگران شد. این حرف‌ها باعث شد آقای ساعد، مدیر هتل آتلانتیک، بارها به زندان برود.   آن‌قدر آقای ساعدی در این راه سختی کشید که رفت پیش آقای طالقانی و گلایه کرد یا مرا بکشید یا بگذارید زندگی‌ام را بکنم. تا قبل از انقلاب مادر من قاتل تختی بود و بعد از انقلاب این آقای ساعدی مدیر، هتل آتلانتیک، قاتل بود! سازندگان فیلم اول تختی پیش ساعدی رفته بودند. آنها حرف‌های او را شنیده بودند ولی باز فیلم را طوری ساختند که آن هتل ستون ساواک بوده و حرف‌های این مدیر را نساختند. خود من این حرف را باور کرده بودم. نمی‌دانستم حتی این هتل در تهران واقعا وجود داشته باشد که بروم با مدیرش حرف بزنم». انتقادهای بابک به صداوسیما فقط مربوط به پرداختن به موضوعات زرد درباره پدر نیست؛ او در حرف‌هایش به گفت‌وگو با صداوسیما اشاره می‌کند و از مسئولان انتقاد می‌کند که آن بخش از حرف‌هایش که گفته بود تختی طرفدار مصدق است، را از گفت‌وگو درآورده‌اند.   اما حالا  بابک دوباره به این موضوع اشاره می‌کند و می‌گوید: «داوری ما درباره حکومت‌ها هرچه می‌خواهد باشد نباید قاطی واقعیت‌ها کرد. من اسناد پس از مرگش را دیدم. اینکه تختی طرفدار مصدق بود،  انکارناپذیر است. تختی با دانشجوها دیدار داشت. در تولیدو با دانشجویان کنوانسیونی در تولیدو دیدار کرد و می‌گوید باید تندتر باشید از جبهه ملی». بخش پایانی صحبت‌های پسر درباره دلیل خودکشی پدر است؛ همان موضوعی که تا به الان هنوز هم علامت سؤال بزرگی است؛ بابک اتفاقا نه اختلاف با مادر  یا فشارهای سیاسی، بلکه دلیل خودکشی پدر را به‌نوعی به خاطر مردم می‌بیند. او می‌گوید تختی از اینکه تصور می‌کرده دیگر نمی‌تواند برای مردم اوضاع را تغییر بدهد، تصمیم به خودکشی می‌گیرد؛ آن‌هم در هتل آتلانتیک و البته به این امید که کسی پیدا شود و جانش را نجات دهد. «تختی علیه همه زخم‌زبان‌ها و فشارها، آگاهانه دست به تصمیمش زده است. تختی با مردم زندگی کرده بوده. من تصور می‌کنم او نمی‌توانست پیش‌بینی کند که چه اتفاقاتی بعدش می‌افتد. اگر آن دوره‌ها را  مرور کنیم، من تصور می‌کنم رفته بود هتل به این امید  که یکی به سراغش بیاید و نجاتش دهد.   در یادداشت‌هایش می‌گوید من یهودی سرگردانم… تختی مداوم می‌گوید که با کشتی ادای دین می‌کند به مردم. او رفت آنجا در جنوب کشتی را آغاز کرد. این آدم راه ارتباط با مردم را پیدا کرده بود و برایش خیلی مهم بود. تختی نمی‌خواست این را قبول کند که راهی برای تغییر جهانش  ندارد. آخر زندگی‌اش این بن‌بستی بود که راهی بین این مبادلانه عاشقانه با مردمش را نداشت. نه می‌توانست مردمش را خوشحال کند، نه می‌توانست انقلاب کند و نه می‌توانست مصدقش را آزاد کند. این بزرگ‌ترین چالش روزهای پایان عمرش بود».
حوادث,به دنبال گزارش مشاهده مار در یکی از خوابگاه‌های دانشگاه یزد، رئیس روابط عمومی این دانشگاه با بیان این که خزنده‌ی مشاهده شده توسط دانشجویان دور از محوطه ساختمان خوابگاه دختران بوده، تاکید کرد: داخل ساختمان خوابگاه کاملاً ایمن است. «سعید دشتی‌زاده» در گفتگو با خبرنگار ایسنا با اشاره به اینکه مار مشاهده شده در فضای خارج از ساختمان خوابگاه دختران دانشگاه بوده است، گفت: دانشجویان در فضایی دور از ساختمان خوابگاه ماری را مشاهده و به مسئولان دانشگاه اطلاع دادند، البته از آنجایی خوابگاه‌های دانشگاه در مجاورت منطقه‌ی بیابانی واقع شده، این موضوع غیرطبیعی نیست. این مسئول در حین حال تاکید کرد: محوطه ساختمان خوابگاه کاملاً ایمن است چرا که در هر ترم دو یا سه مرتبه خوابگاه و اطراف آن سم‌پاشی می‌شود و تقریباً ورود حشرات و گزندگان به داخل خوابگاه غیرممکن است.
سیاسی,شرق نوشت: «شفافیت آرای نمایندگان» یکی از مهم‌ترین اهرم‌های فشار اصولگرایان بر دهمین دوره مجلس شورای اسلامی بود. فراکسیون امید و مستقلین ولایی با حضور نمایندگان اصلاح‌طلب و معتدل از سوی اصولگرایان درون و بیرون پارلمان دهم بارها و بارها با انگ مخالفان شفافیت توصیف و با تندترین انتقادات ممکن مواجه شدند.   اصلاح‌طلبان پارلمان دهم تلاش کردند ثابت کنند ایجاد شفافیت یک‌بعدی در پارلمان و آن ‌هم در آرای نمایندگان در شرایط فقدان معیارهای حداقلی شفافیت در نهادهایی چون مجمع تشخیص مصلحت نظام، شورای نگهبان، قوه قضاییه، دولت و شوراهای عالی، نتیجه‌ای جز تحدید بیش از پیش پارلمان و نمایندگان در پی نخواهد داشت ولی گوش اصولگرایان بدهکار نبود که نبود.   «شفافیت آرای نمایندگان» به شعار انتخاباتی آنان درجریان انتخابات مجلس یازدهم تبدیل شد تا به یکی از مهم‌ترین مطالبات اصولگرایان از پارلمان تمام اصولگرای یازدهم تبدیل شود. مطالبه‌ای که پس از 8 ماه، چندی پیش در دستور کار پارلمان قرار گرفت ولی با مخالفت بیش از 30 درصد نمایندگان، کلیات آن رد شد تا اصولگرایان مجلس برنامه‌های رییس قوه مقننه و البته پایداری‌ها را آن هم در آستانه سیزدهمین دوره انتخابات ریاست‌جمهوری ایران نقش بر آب کنند. یاران محمدباقر قالیباف در پارلمان برنامه داشتند پس از تصویب کلیات طرح شفافیت آرای نمایندگان، این طرح را برای بررسی‌های بیشتر دوشوری کرده و به کمیسیون مربوطه ارجاع دهند تا از این طریق هم به بخشی از وعده خود برای شفاف‌سازی آرای نمایندگان عمل کرده باشند و هم انتقادهای اصولگرایان به پارلمان را حداقل برای چندماه کاهش دهند.   ولی با رد کلیات، انتقادات به مجلس و رییس قوه مقننه دوچندان شد؛ چنان‌که جبهه پایداری نیز در بیانیه خود به انتقاد از عملکرد قالیباف پرداخت. همه این موارد کنار هم سبب شد تا یاران رییس مجلس برای خروج از زیر بار انتقادات از لزوم ایجاد شفافیت در آرای نمایندگان بگویند ولی در همین مساله هم با بیان اظهارات ضد و نقیض، چندان موفق نبودند. روزی دلیل رد طرح شفافیت در مجلس را تهیه طرحی برای ایجاد شفافیت در قوای سه‌گانه و نهادهای دخیل در امر قانونگذاری در ایران دیدند ولی فراموش کردند که این طرح، دقیقا همان طرح فراکسیون امید است که کلیاتش در مجلس تصویب شد ولی اصولگرایان پارلمان حاضر به بررسی آن نشدند. روز دیگر از تهیه طرحی جدید برای ایجاد شفافیت در آرای نمایندگان گفتند.   هوشمندانه‌ترین راهکار در این میان اتکا به ماده 130 آیین‌نامه داخلی مجلس بود. بر اساس قانون، در صورت رد کلیات طرحی در مجلس یا کمیسیون‌های موضوع اصل 85، طرح یاد شده تا 6 ماه قابل طرح در پارلمان نخواهد بود، مگر آنکه 50 نفر از نمایندگان خواستار آن شوند و از قرار معلوم یاران قالیباف برای راضی کردن اصولگرایان دست به دامن این ماده شده‌اند.   احمد امیرابادی فراهانی، از نزدیک‌ترین اعضای هیات رییسه مجلس به قالیباف در همین راستا به ایلنا گفته است: «پس از عدم تصویب این طرح تعداد ۵۰ نفر از نمایندگان درخواست بازگشت مجدد به صحن را طبق ماده ۱۳۰ داشتند و نسبت به این لایحه اعمال ماده ۱۳۰ صورت گرفته و مجدد به صحن باز خواهد گشت.» به این ترتیب پرسش اصلی آن است که چه زمانی این طرح دوباره به صحن مجلس باز خواهد گشت؟   امیرآبادی فراهانی پاسخی برای این پرسش نداشته و تنها به ذکر کلمه «ان‌شاءالله» اکتفا کرده ولی با نگاهی به روند اقدامات در بهارستان، می‌توان گفت که این طرح حداقل تا پس از انتخابات ریاست‌جمهوری 1400 دوباره در مجلس مطرح نخواهد شد.   شرط استفاده از ماده 130، تصویب مجلس است؛ یعنی نمایندگان باید در صحن علنی با درخواست 50 نفر از نمایندگان برای بازگشت این طرح به دستورکار مجلس موافقت کنند. در صورت تصویب نیز این طرح مجددا در ترافیک کاری بهارستان قرار خواهد گرفت و همین مساله می‌تواند تا مدت‌ها این طرح را به گوشه‌ای براند اما حسن آن، از یک ‌سو کاهش انتقادات به قالیباف خواهد بود و از سوی دیگر خداحافظی او با انگ مخالفت با طرح شفافیت آرای نمایندگان. اما در هر حالت تا مدت‌ها خبری از طرح شفافیت نخواهد بود.
سلامت,"تخمدان‌ها دو غده تولیدمثل زن هستند که تخمک تولید می‌کنند. آن‌ها همچنین هورمون‌های زنانه استروژن و پروژسترون را تولید می‌کنند. زمانی اتفاق می‌افتد که سلول‌های غیرطبیعی تخمدان خارج از کنترل شروع به تکثیر و تشکیل تومور می‌کنند. در صورت عدم درمان، تومور می‌تواند به سایر قسمت‌های بدن گسترش یابد. این سرطان تخمدان متاستاتیک نامیده می‌شود. سرطان تخمدان غالباً علائم هشداردهنده دارد، اما علائم اولیه آن مبهم است و به‌راحتی از بین می‌رود. 20 درصد از سرطان‌های تخمدان در مراحل اولیه تشخیص داده می‌شوند.  به‌راحتی می‌توان از غافل شد زیرا آن‌ها شبیه سایر بیماری‌های شایع هستند علائم اولیه شامل موارد زیر است: 
 
 
 
 
 
  سرطان تخمدان همچنین می‌تواند علائم دیگری مانند: 
 
 
 
 
 
 
 
 
  این علائم ممکن است به هر دلیلی وجود داشته باشد. لزوماً به دلیل سرطان تخمدان نیستند. بسیاری از زنان در برخی مواقع این مشکلات را دارند.  این نوع علائم اغلب موقتی بوده و در بیشتر موارد به درمان‌های ساده پاسخ می‌دهند. علائم در صورت بروز سرطان تخمدان ادامه خواهد یافت. علائم معمولاً با رشد تومور شدیدتر می‌شوند. در این زمان، سرطان معمولاً به خارج از تخمدان گسترش‌یافته و درمان مؤثر را بسیار دشوار می‌کند.  تخمدان‌ها از سه نوع سلول تشکیل شده‌اند. هر سلول می‌تواند به نوع دیگری از تومور تبدیل شود: 
 
 
 
  بیشتر سرطانی نیستند. به این موارد کیست خوش‌خیم گفته می‌شود. با این حال، تعداد بسیار کمی می‌تواند سرطانی باشد.  کیست تخمدان مجموعه‌ای از مایع یا هوا است که در تخمدان یا اطراف آن ایجاد می‌شود. بیشتر کیست‌های تخمدان به‌عنوان یک قسمت طبیعی تخمک‌گذاری تشکیل می‌شود، این زمانی است که تخمدان تخمک آزاد می‌کند. آن‌ها معمولاً فقط علائم خفیف مانند نفخ شکم را ایجاد می‌کنند و بدون درمان از بین می‌روند.  اگر تخمک‌گذاری نکنید، کیست‌ها بیشتر نگران‌کننده هستند. زنان بعد از یائسگی تخمک‌گذاری را متوقف می‌کنند. اگر بعد از یائسگی کیست تخمدان ایجاد شود، ممکن است پزشک بخواهد آزمایشات بیشتری برای کشف علت کیست انجام دهد، به‌خصوص اگر بزرگ باشد یا طی چند ماه از بین نرود.  اگر کیست از بین نرود، پزشک ممکن است جراحی را برای ازبین‌بردن آن در موارد خاص توصیه کند. پزشک شما نمی‌تواند سرطانی بودن آن را تشخیص دهد تا زمانی که آن را با جراحی برطرف کند. علت دقیق سرطان تخمدان مشخص نیست. با این حال، این عوامل می‌توانند خطر شما را افزایش دهند: 
 
 
 
 
 
 
 
  سن بالا یکی دیگر از عوامل خطر است. بیشتر موارد سرطان تخمدان بعد از یائسگی ایجاد می‌شود. وقتی پزشک در مراحل اولیه آن را تشخیص می‌دهد، درمان سرطان تخمدان بسیار آسان‌تر است. با این حال، تشخیص آن آسان نیست. تخمدان‌های شما در عمق حفره شکم قرار دارند، بنابراین بعید است تومور را احساس کنید. هیچ غربالگری معمول تشخیصی برای سرطان تخمدان در دسترس نیست. به همین دلیل برای شما بسیار مهم است که علائم غیرمعمول یا مداوم را به پزشک خود گزارش دهید.  اگر پزشک شما نگران سرطان تخمدان است، احتمالاً معاینه لگن را به شما پیشنهاد می‌کند. انجام معاینه لگن می‌تواند به پزشک در کشف بی‌نظمی کمک کند، اما احساس تومور‌های کوچک تخمدان بسیار دشوار است. تومور هم‌زمان با رشد، به مثانه و راست‌روده فشار می‌آورد. پزشک شما ممکن است در هنگام معاینه لگن رکتوواژینال بی‌نظمی را تشخیص دهد.  پزشک شما همچنین ممکن است آزمایش‌های زیر را انجام دهد: 
 
 
 
 
  پزشک شما مرحله را بر اساس میزان گسترش سرطان تعیین می‌کند. چهار مرحله وجود دارد و هر مرحله دارای زیرسازی است:  مرحله 1 سرطان تخمدان دارای سه قسمت است:  مرحله 1-1 سرطان به یک تخمدان محدود یا موضعی است.  مرحله 1-2 سرطان در هر دو تخمدان است.  مرحله 1-3 در خارج تخمدان سلول‌های سرطانی نیز وجود دارد.  در مرحله 2، تومور به سایر ساختار‌های لگن گسترش یافته است. این دو زیرشاخه دارد:  مرحله 2-1 سرطان به رحم یا لوله‌های رحمی گسترش یافته است.  مرحله 2-2 سرطان به مثانه یا راست روده گسترش یافته است.  مرحله 3 سرطان تخمدان دارای سه مرحله فرعی است:  مرحله 3-1. سرطان از طریق میکروسکوپی فراتر از لگن به پوشش شکم و غدد لنفاوی شکم گسترش‌یافته است.  مرحله 3-2 سلول‌های سرطانی از لگن به لایه داخلی شکم گسترش‌یافته و با چشم غیرقابل‌مشاهده هستند اما اندازه آن‌ها کمتر از 2 سانتی متر است.  مرحله 3-3 رسوبات سرطان حداقل 3/4 اینچ در شکم یا خارج از طحال یا کبد دیده می‌شود. با این حال، سرطان در داخل طحال یا کبد نیست.  در مرحله 4، تومور فراتر از لگن، شکم و غدد لنفاوی به کبد یا ریه‌ها گسترش‌یافته است. در مرحله 4 دوقسمتی وجود دارد:  در مرحله 4-1، سلول‌های سرطانی در مایع اطراف ریه‌ها هستند.  در مرحله 4-2، پیشرفته‌ترین مرحله، سلول‌ها به داخل طحال یا کبد یا حتی سایر اندام‌های دور مانند پوست یا مغز رسیده‌اند.  درمان به میزان گسترش سرطان بستگی دارد. به احتمال زیاد شامل دو یا چند مورد زیر است: 
 
 
 
  هدف از جراحی برداشتن تومور است، اما برداشتن رحم ضروری است.  پزشک همچنین ممکن است حذف تخمدان‌ها و لوله‌های رحمی، غدد لنفاوی اطراف و سایر بافت‌های لگن را توصیه کند.  درمان‌های هدفمند مانند شیمی‌درمانی به سلول‌های سرطانی حمله می‌کنند در حالی که به سلول‌های طبیعی بدن آسیب کمی می‌رسانند. روش‌های درمانی جدیدتر برای درمان سرطان پیشرفته تخمدان اپیتلیال شامل مهارکننده‌های هستند، دارو‌هایی آنزیمی را که سلول‌ها برای ترمیم آسیب آن‌ها استفاده می‌کنند مسدود می‌کنند.  سه بازدارنده که در حال حاضر موجود است شامل موارد زیر است: 
 
 
 
  درمان‌های سرطانی، از جمله شیمی درمانی، پرتودرمانی و جراحی، می‌تواند به اندام‌های تولید مثل آسیب برساند و بارداری را دشوار کند.  گزینه‌های احتمالی حفظ باروری عبارتند از: 
 
 
 
 
 سرکوب تخمدان. این شامل مصرف هورمون‌ها برای سرکوب موقت عملکرد تخمدان است.  درمان‌های جدید سرطان تخمدان هرساله موردمطالعه قرار می‌گیرد. محققان همچنین در حال کشف روش‌های جدید برای درمان سرطان تخمدان مقاوم در برابر پلاتین هستند. وقتی مقاومت به پلاتین اتفاق می‌افتد، دارو‌های شیمی‌درمانی خط اول مانند کاربوپلاتین و سیس پلاتین بی‌اثر هستند.  اخیراً، برخی از درمان‌های امیدوار‌کننده آزمایش‌های بالینی مانند واکسن بالقوه علیه سرطان‌های مکرر تخمدان را که بیانگر پروتئین بقا هستند، آغاز کرده‌اند.  یک آزمایش بالینی مداوم با ترکیب ایمونوتراپی (که به سیستم ایمنی بدن فرد کمک می‌کند تا با سرطان مقابله کند) با درمان‌های تأیید شده موجود، نویدبخش است.  درمان سرطان تخمدان در درجه اول بر جراحی برداشتن تخمدان و رحم و شیمی‌درمانی متمرکز است. در نتیجه، برخی از زنان علائم یائسگی را تجربه می‌کنند.  هیچ روش اثبات شده‌ای برای ازبین‌بردن کامل خطر ابتلا به سرطان تخمدان وجود ندارد. بااین‌وجود مراحلی وجود دارد که می‌توانید برای کاهش خطر خود انجام دهید.  عواملی که نشان‌داده‌شده است خطر ابتلا به سرطان تخمدان را کاهش می‌دهند عبارتند از: 
 
 
 
  روش‌های جراحی بر روی اندام‌های تولیدمثل شما (مانند بستن لوله یا برداشتن رحم)  چشم‌انداز شما به عوامل مختلفی بستگی دارد، از جمله: 
 
 
  هر سرطان منحصربه‌فرد است، اما مرحله سرطان مهم‌ترین شاخص چشم‌انداز است. میزان زنده ماندن نسبی همچنین نرخ پیش‌بینی‌شده مرگ‌ومیر در افراد بدون سرطان را در نظر می‌گیرد.  سرطان تخمدان اپیتلیال متداول‌ترین نوع سرطان تخمدان است. میزان بقا ممکن است بر اساس نوع سرطان تخمدان، پیشرفت سرطان و پیشرفت مداوم در درمان‌ها متفاوت باشد.  در اینجا چگونگی طبقه‌بندی مراحل مختلف به شرح زیر است:"
ورزشی,سرپرست تیم فوتبال استقلال گفت: استقلال به اندازه کافی از داوری ضرر دیده و بهتر است دوستان با برخی صحبت ها شکستشان را توجیه نکنند. سعید رمضانی در گفتگو با  فارس در خصوص برتری استقلال مقابل سپاهان و صعود آبی‌پوشان به مرحله نیمه نهایی جام حذفی اظهار داشت: خوشبختانه بازی قابل قبول و خوبی انجام دادیم و خیلی خوشحال هستم که توانستیم از این مسابقه برنده خارج شده و راهی نیمه‌نهایی شویم. وی افزود: البته کار ما هنوز تمام نشده و تا زمانی که به عنوان قهرمانی نرسیم نمی‌توانیم از چیزی با قطعیت صحبت کنیم. مطمئناً بازیکنان تیم استقلال در ادامه راه با تمام توان خود به میدان خواهند رفت و امیدوار هستم که بتوانیم قهرمانی جام حذفی را به هواداران استقلال هدیه بدهیم. سرپرست تیم فوتبال استقلال در خصوص اظهارات مربی سپاهان که ادعا کرده برای استقلال در پنج بازی اخیر پنالتی‌های گرفته شده که کارشناسان آنها را قبول ندارند عنوان کرد:ما به این صحبت‌ها توجهی نداریم و تمام تمرکزمان روی مسابقات است. به نظرم مطرح کردن چنین صحبت هایی یک نوع توجیه است، همه دیدند استقلال فوتبال قابل قبولی انجام داد و کیفیت بازی استقلال به چه شکل بود. وی یادآور شد: قبل از اعلام پنالتی به سود استقلال داور می‌توانست یک پنالتی دیگر هم برای ما بگیرد اما در مجموع قضاوت بنیادی فر خوب بود و فراموش نکنید که تکل خشن مهاجم سپاهان روی پای دانشگر می‌توانست حریف را ۱۰ نفره کند اما ما اعتراضی به این گونه مسائل نداریم و تمام تمرکزمان روی کار و برنامه هایمان است. استقلال به اندازه کافی از داوری ضرر دیده ولی بهتر است دوستان با این صحبت ها شکست را توجیه نکنند. تیمی که شکست می‌خورد معمولاً برای فرار از انتقادات چنین بهانه هایی را مطرح می کند اما به آنها توجهی نمی کنیم. رمضانی در پاسخ به این سوال که آیا قرار نیست فرهاد مجیدی سکوت خود را بشکند و در کنفرانس های مطبوعاتی شرکت کند گفت: مجیدی روی کارش تمرکز کرده و فکر می‌کنم به دنبال یک فرصت است تا تمام و کمال حرف هایش را مطرح کند. سرپرست تیم فوتبال استقلال در خصوص اینکه با این شرایط به نظر می رسد مجیدی تا پایان فصل در کنفرانس ها شرکت نکند گفت: از این موضوع اطلاع دقیقی ندارم اما من بعید می‌دانم تا پایان فصل چنین اتفاقی بیفتد و او صحبت کند. وی در خصوص شایعاتی که پیرامون ندادن لیست توسط فرهاد مجیدی به باشگاه استقلال برای فصل آینده مطرح شده عنوان کرد: در این شرایط ارائه لیست چندان منطقی نیست چون بازی ها ادامه دارد و دو هفته از لیگ و مسابقات جام حذفی باقی مانده است. رمضانی با اشاره به این موضوع که قرارداد 7 بازیکن تیم استقلال به پایان رسیده است عنوان کرد:البته یک سری مباحث به من منتقل شده و من هم با مدیریت باشگاه صحبت کردم و فقط می توانم این را بگویم که اصل خواسته فرهاد مجیدی تمدید قرارداد بازیکنانی است که قراردادشان با استقلال به پایان رسیده است.او این مورد را تاکید کرده و باید منتظر باشیم تا ببینیم چه اتفاقی رخ می‌دهد.
ورزشی,مدیرعامل باشگاه استقلال گفت: به هیچ عنوان موافق قهرمان اعلام شدن یک تیم در لیگ برتر نیستیم و مقابل این تصمیم خواهد ایستاد. به گزارش سایت باشگاه استقلال، احمد سعادتمند، مدیرعامل باشگاه استقلال درباره شرایط این تیم و همچنین وضعیت مسابقات لیگ برتر اظهار داشت: به هیچ عنوان با تقدیم قهرمانی به هیچ تیمی موافق نیستم و مقابل این ایده بسیار غلط خواهم ایستاد. وی افزود: وضعیت لیگ امسال نامشخص است و شیوع بیماری کرونا نه تنها ادامه مسابقات را در وضعیت فعلی ناممکن کرده است، بلکه امکان به پایان رساندن این مسابقات در ماه‌های آینده را نیز زیر سؤال برده است. هر چند همه مدیران، سرپرستان، سرمربیان و بازیکنان تیم‌های حاضر در لیگ این حق را دارند که نظر خود پیرامون وضعیت لیگ نیمه کاره‌ای که داریم را بیان کنند، اما کسی اجازه ندارد نظر خود را نظر قطعی و تنها راه درست بداند. بنده بنا به درخواست هواداران عزیز استقلال در این مورد قطعاً واکنش نشان خواهم داد. مدیرعامل باشگاه استقلال تصریح کرد: به‌عنوان مدیرعامل باشگاه استقلال تأکید می‌کنم مطلقاً با اعلام پایان لیگ و قهرمانی تیم دیگر موافقت نخواهم کرد، چرا که فاصله امتیازی و میزان بازی‌های باقیمانده به نوعی است که قهرمانی هیچ تیمی مسجل نیست. سعادتمند ادامه داد: در مورد سرنوشت لیگ نظرات بسیار صریحی دارم. اول اینکه برای اعلام نظر نهایی تصمیمات و نقطه نظرات مشترک از سوی FIFA و AFC و سازمان بهداشت جهانی برای کل جهان متصور خواهد بود. سپس مصوبات ستاد کرونا کشور نیز در این زمینه برای ادامه مسابقات و حتی تمرینات لازم الاجراست. در حال حاضر تمام لیگ‌های دنیا تعطیل شده‌اند و هیچ نیازی به تصمیم عجولانه نیست. شاید بتوان کرونا را مهار و مسابقات را دوباره برگزار کرد؛ اگرچه باور این موضوع سخت به نظر می رسد. وی در ادامه گفت: نکته دیگری که باید به آن توجه داشت این است که در مورد تعیین سرنوشت لیگ با احترام به اهداف و تلاش تمامی باشگاه‌ها و هزینه‌های مرتبط و نگاه هواداران؛ تنها نمایندگان تیم‌های حاضر در مسابقات می‌توانند و باید تصمیم بگیرند. بر این باورم که بهترین تصمیم آن است که ابتدا چند راه حل را به عنوان راه‌های احتمالی برطرف کردن این مشکل و معضل در نظر بگیریم و بعد در مجمعی که تنها 16 مدیرعامل تیم‌های لیگ برتری در آن حق رای دارند، در مورد بهترین راه ممکن رای گیری شود. مدیرعامل باشگاه استقلال ادامه داد: با در نظر گرفتن اینکه فدراسیون فوتبال فعلاً رئیس ندارد و اینکه هر تصمیمی که خارج از رأی‌گیری مدیران باشگاهی اتخاذ شود سبب ایجاد حرف و حدیث‌های فراوانی خواهد شد، توصیه می‌کنم از رأی‌گیری استفاده شود. قهرمانی هیچ تیمی در لیگ ایران مسجل نشده است و من از منافع باشگاه استقلال دفاع می‌کنم. پیش از این نیز فرصت بود تا در چنین موردی صحبت کنم، اما بر این باورم که بهتر است مسئولان محترم باشگاه‌های حاضر در مسابقات تا زمانی که تکلیف برگزاری ادامه مسابقات، مشخص نشده چه به لحاظ بین‌المللی و چه ملی سکوت کنند و با صحبت‌های غیرضروری و بعضاً غیرمسئولانه خود سبب‌ساز ایجاد آشفتگی در خاطر هواداران تیم های دیگر نشوند. سعادتمند یادآور شد: به اعتقاد من بهتر است سازمان لیگ یا فدراسیون از باشگاه‌ها و همچنین صاحب‌نظران فوتبال بخواهند تا نظرات و پیشنهادهای خود در مورد بحران به وجود آمده و راه‌های برطرف کردن آن را آماده و تقدیم کنند تا بتوان به مدل‌های تصمیم‌گیری مشخصی رسید که قابلیت رأی‌گیری را داشته باشند. وی در پایان عنوان کرد: ضمن تبریک فرا رسیدن پنجاهمین سالگرد نخستین قهرمانی استقلال و اولین قهرمانی نماینده‌ای از کشورمان در مسابقات قاره‌ای به هواداران استقلال و خانواده بزرگ فوتبال ایران، بر این باورم که تصمیم‌گیری در مورد موضوعی به این اهمیت، باید دور از سیاست‌های تبلیغاتی و هوادارپسند اتخاذ شود و از مسئولان باشگاه‌های مختلف می‌خواهم که از گفتن سخنان غیرضروری خودداری کنند و ضمن رعایت و الزام به تصمیمات ستاد کرونا براساس منطق و حق قانونی باشگاه‌ها اقدام کنند. زیبایی فوتبال به بازی‌های هیجان‌انگیز آن و شور هواداران بوده و قهرمانی در آن نیز باید در زمین فوتبال مشخص شود.
فناوری,شرکت اپل سرویس پخش موسیقی کلاسیک پرایم فونیک را خریداری کرد و قصد دارد سال آینده اپلیکیشن اختصاص این سبک را راه اندازی کند.
ورزشی,بایرن مونیخ با بردی که برابر وردربرمن به دست آورد، دو هفته مانده به پایان رقابت‌های بوندسلیگا توانست جام قهرمانی را بالای سر ببرد. به گزارش ایسنا، در ادامه هفته سی و دوم رقابت های بوندسلیگا ۴ دیدار برگزار شد. ابتدا مونشن گلادباخ در خانه توانست با سه گل ولفسبورگ را از پیش رو بردارد. در حساس ترین بازی هفته بایرن مونیخ صدرنشین مهمان وردربرمن بود. بایرن که برای قطعی کردن عنوان قهرمانی به یک پیروزی در این بازی نیاز داشت توانست سه امتیاز را به دست آورد تا هشتمین قهرمانی پیاپی خود را در بوندسلیگا به دست آورد. بایرن مونیخ قبل از این دیدار با ۷ امتیاز اختلاف نسبت به بوروسیا دورتموند در صدر جدول رده بندی قرار داشت و با توجه به پیروزی در این بازی دو هفته مانده تا پایان لیگ قهرمانی خود را قطعی کرد. تک گل بایرن مونیخ را در این دیدار روبرت لواندوفسکی به ثمر رساند. نتیجه دیگر بازی‌ها: فرایبورگ ۲ - هرتابرلین یک یونیون برلین یک - پادربورن صفر
سیاسی,«اگر ادعای محسن پیرهادی درست باشد و بر خلاف برخی شایعات و اخبار حکایت‌های پشت پرده نداشته باشد، کار برای اصولگرایان سخت خواهد شد. دو چهره مطرح و پرشانس اصولگرایی به فاصله کوتاهی کنار رفته‌اند و حالا پیداکردن فرد یا افرادی با این میزان اجماع روی آنها کار بسیار سختی است.»
سیاسی,امروز سفیر بلژیک در تهران از سوی دستیار وزیر و مدیرکل اروپای غربی به منظور ابلاغ مراتب اعتراض شدید جمهوری اسلامی ایران به حکم دادگاه آنتورپ در خصوص اسدی، دیپلمات کشورمان به وزارت امور خارجه احضار شد. به گزارش ایلنا، در این ملاقات مدیرکل اروپا تصریح کرد که حکم دادگاه آنتورپ ناقض حقوق بین الملل بوده و تعهدات بلژیک در قبال جمهوری اسلامی ایران را نادیده گرفته است، لذا جمهوری اسلامی ایران آنرا به هیچ وجه به رسمیت نمی شناسد. مدیرکل اروپا تاکید کرد که روند صدور حکم ،بازداشت، محاکمه و محکومیت اقای اسدی بر خلاف مفاد کنوانسیون ۱۹۶۱ وین بوده و فاقد مشروعیت می باشد. مدیرکل اروپا افزود که فرآیندهای طی شده تحت تاثیر توطئه طراحی شده توسط گروهک تروریستی منافقین برای تخریب روابط ایران و اروپا بوده است به نحوی که نفوذ ادبیات گروهک تروریستی منافقین حتی بعضا در روند قضایی این پرونده و اظهارات برخی مسئولین مربوطه آشکار است. در این دیدار همچنین از دولت بلژیک درخواست گردید که ضمن رعایت موازین حقوق بشری به اعمال خود در قبال دیپلمات کشورمان هرچه سریعتر پایان داده و نسبت به ازادی فوری آقای اسدی اقدام نماید. در خلال این احضار، یادداشت کتبی اعتراض وزارت امور خارجه به سفیر بلژیک تسلیم شد. سفیر اظهار داشت که مراتب را به پایتخت خود منعکس خواهد کرد.
سلامت,در واقع ننوشیدن آب کافی باعث کم آب شدن بدن و در نتیجه احساس خستگی، سردرد، مشکلات پوستی، گرفتگی عضلات، فشار خون پایین و افزایش ضربان قلب می شود. به گزارش دکتر کرمانی، بعلاوه کم آبی شدید بدن می تواند منجر به مشکلات جدی تری مانند از دست دادن یک ارگان در بدن شود. هیدراته ماندن بدن برای سلامت بسیار اهمیت دارد.متخصصان توصیه می کنند در طول روز چندین لیوان آب بنوشید تا بدنتان هیدراته بماند. اما با اینکه نوشیدن آب بسیار مهم است می توانید آن را از بعضی غذاها نیز دریافت کنید. غذاهای سالم زیادی هستند که می توانند مقدار زیادی آب به برنامه غذایی شما اضافه کنند. در این مقاله می خواهیم چند مورد از این غذاها را به شما معرفی کنیم. هندوانه بسیار سالم است و یکی از آب رسان ترین غذاهایی است که می توانید بخورید. یک فنجان هندوانه ( 154 گرم ) بیش از نصف فنجان آب در خود دارد ( 118 میلی لیتر ) بعلاوه مقداری فیبر و چندین ماده مغذی از جمله ویتامین C، ویتامین A و منیزیم. هندوانه همچنین بسیار کم کالری است و هر فنجان آن حدود 46 کالری دارد. به دلیل مقدار آب بالا موجود در هندوانه این غذا تراکم کالری بسیار پایینی دارد. این یعنی حجم بالایی از هندوانه کالری پایینی دارد. غذاهایی که تراکم کالری پایینی دارند می توانند با افزایش احساس سیری و کاهش اشتها به کاهش وزن کمک کنند. همچنین هندوانه سرشار است از یک آنتی اکسیدان بسیار قدرتمند به نام لیکوپن. می توانید به سادگی از هندوانه به عنوان میان وعده استفاده کنید و از خواصش برخوردار شوید. توت فرنگی نیز یکی از پر آب ترین میوه ها است و به همین دلیل در لیست غذاهای آب رسان قرار دارد. از آنجا که 91 درصد وزن توت فرنگی را آب تشکیل می دهد استفاده از آن می تواند به تامین آب مورد نیاز بدن در طول روز کمک کند. بعلاوه توت فرنگی ها حاوی مقدار زیادی فیبر، آنتی اکسیدان های ضد بیماری و ویتامین ها و مواد معدنی از جمله ویتامین C، فولات و منگنز هستند. مصرف مرتب توت فرنگی نشان داده می تواند به کاهش التهاب کمک کند. این یعنی با خوردن توت فرنگی می توانید خود را از خطر ابتلا به دیابت، بیماری های قلبی، آلزامیر وانواع مختلف سرطان در امان نگه دارید. طالبی یکی از اعضای خانواده ملون ها است که مواد مغذی بسیاری دارد و می تواند به چندین طریق موجب تقویت سیستم ایمنی بدنتان شود. یک فنجان طالبی مقدار زیادی آب در خود دارد این مقدار چیزی حدود بیش از نیم فنجان است. یک فنجان طالبی همچنین حاوی 2 گرم فیبر است که این دو در کنار هم باعث افزایش احساس سیری و کاهش اشتها می شوند. بعلاوه طالبی سرشار است از ویتامین A و یک فنجان آن 120 درصد نیاز روزانه تان به این ویتامین را تامین می کند. تحقیقات نشان داده ویتامین A با پیشگیری از عفونت ها به بهبود سلامت کمک می کند. هلو میوه ای سرشار از مواد مغذی و آب است. نزدیک به 90 درصد وزن این میوه را آب تشکیل می دهد. هلو همچنین حاوی مقداری ویتامین و مواد معدنی نیز هست مانند ویتامین A، ویتامین C، ویتامین های گروه B و پتاسیم. خوردن هلو با پوست می تواند اسید کلروژنیک را به برنامه غذایی تان اضافه کند که یک آنتی اکسیدان ضد بیماری است. فیبر و آب بالای موجود در هلو باعث شده این میوه بسیار کم کالری و سیر کننده باشد. یک هلو متوسط تنها 60 کالری دارد. پرتقال فوق العاده سالم است و می تواند مزایای فراوانی برای سلامت بدنتان به همراه داشته باشد. همچنین یک پرتقال علاوه بر فیبر و مواد مغذی حدود نصفه فنجان آب دارد. ویتامین ها و مواد مغذی شامل ویتامین C و پتاسیم می شوند که موجب تقویت عملکرد سیستم ایمنی و سلامت قلب می شود. فیبر و آب موجود در پرتقال نیز به افزایش احساس سیری و کنترل اشتها کمک می کند و به همین دلیل یکی از میان وعده های محبوب رژیمی است. اگر مشکل سنگ کلیه دارید خوردن مرتب مرکباتی مانند پرتقال به کاهش این مشکل کمک می کند. اسید موجود در این میوه ها باعث می شوند سنگ از بدن خارج شود. یک نوشیدنی سرشار از مواد مغذی. مقدار زیادی از این غذا را آب تشکیل می دهد و حاوی میزان قابل توجهی ویتامین و مواد معدنی است از جمله ویتامین A، کلسیم، ریبو فلاوین، وتیامین B12، فسفر و پتاسیم. شیر نه تنها به بهبود آب رسانی بدن کمک می کند بلکه پس از یک ورزش سخت به ریکاوری عضلات نیز کمک خواهد کرد. خیار یکی دیگر از غذاهای سالم و سرشار از آب است که می توانید به برنامه غذایی خود اضافه کنید. درصد بالایی از محتوای خیار را آب تشکیل می دهد و مقدار مواد مغذی نیز در خود دارد، مانند ویتامین K پتاسیم و منیزیم. در مقایسه با دیگر سبزیجات سرشار از آب، خیار یکی از کم کالری ترین ها است. نصف فنجان خیار تنها 8 کالری در خود دارد. اگر تلاش می کنید وزن خود را کاهش دهید می توانید مقدار بسیار زیادی کالری میل کنید بدون اینکه مقدار زیادی کالری را وارد برنامه خود کرده باشید. کاهو چندین خاصیت دارد که می تواند به بهبود سلامت کمک کند. یک فنجان کاهو ( 72 گرم ) بیش از 59 میلی لیتر آب در خود دارد. همچنین این مقدار کاهو یک گرم فیبر دارد و می تواند 5 درصد نیاز روزانه بدن به فولات را تامین کند. فولات برای خانم های باردار بسیار مهم است چون به پیشگیری از نقائص هنگام زایمان کمک می کند. همچنین کاهو ویتامین K و A نیز دارد که هر دو برای بهبود سیستم ایمنی بدن و سلامت استخوان ها ضروری هستند. هر فنجان کاهو 10 کالری دارد که بسار کم است از سوی دیگر کاهو فیبر و آب فراوانی دارد در نتیجه غذایی فوق العاده برای یک رژیم کاهش وزن به حساب می آید. عصاره استخوان و سوپ معمولا بر پایه آب هستند بنابراین پتانسیلش را دارند که به خوبی بدن را هیدراته کنند. برای مثال، یک فنجان آب مرغ تقریبا به صورت کامل از آب تشکیل شده، بنابراین خوردن آن می تواند به افزایش سطح مایعات بدن کمک کند. مصرف غذاهای سرشار از آب مانند سوپ و عصاره استخوان به صورت مرتب می تواند به کاهش وزن نیز کمک کند چون فوق العاده کم کالری هستند. بسیاری از تحقیقات نشان داده اند کسانی که قبل از وعده اصلی سوپ میل می کنند میزان دریافت کالری شان در وعده اصلی کاهش می یابد و روی هم رفته در کل روز کالری کمتری دریافت می کنند. کدو سبز یکی از سبزیجات مغذی است که می تواند مزایای فراوانی برای سلامت بدن داشته باشد و مانع کم آب شدن بدن شود. یک فنجان کدو سبز حاوی 90 درصد آب است و یک گرم فیبر به بدن می رساند. هر دوی این محتویات برای سیر نگه داشتنتان مفید هستند. به دلیل آب فراوانی که کدو سبز دارد این غذا کالری پایین اما حجم بالایی دارد. هر فنجان کدو سبز تنها 20 کالری دارد. خوردن کدو سبز مواد مغذی مختلفی را وارد برنامه غذایی تان می کند مخصوصا ویتامین C چون یک فنجان از آن می تواند 35 درصد نیاز روزانه بدن به ویتامین C را تامین کند.
سیاسی,"یک عضو هیات رییسه مجلس گفت که محمدباقر قالیباف گفته بنای کاندیداتوری در ⁧انتخابات ۱۴۰۰ را ندارد.⁩ به گزارش ایسنا، محسن پیرهادی در صفحه شخصی خود در توییتر نوشت: «‏دکترقالیباف درپاسخ به توصیه‌ها برای نامزدی در ⁧انتخابات ۱۴۰۰⁩ گفت ""بر مجلس تمرکز داشته و بنای کاندیداتوری ندارند. نیروهای انقلاب تلاش کنند ظرفیت خود را متمرکز بر موفقیت گزینه ‌واحد کنند"" برداشت من این است که با افزایش احتمال حضور آیت‌الله رییسی، دکتر قالیباف آمادگی کمک به او را دارد.» پیش از این برخی گمانه‌زنی‌ها حاکی از احتمال کاندیداتوری محمدباقر قالیباف در انتخابات ریاست جمهوری ١۴٠٠ بود."
فناوری,فعالیت نسل سوم نظام پرداخت در شبکه بانکی ایران بزودی با راه‌اندازی سامانه پرداخت همراه، بدون نیاز به کارت بانکی و شماره رمز آغاز می‌شود.
فرهنگی/هنری,مسعود جعفری جوزانی کارگردان سینما در پی انصراف سازندگان «تیغ و ترمه» از اکران این اثر سینمایی، برای کیومرث پوراحمد کارگردان فیلم، نامه نوشت. به گزارش مهر، مسعود جعفری جوزانی کارگردان سینما در پی انصراف سازندگان «تیغ و ترمه» از اکران این فیلم، برای کیومرث پوراحمد نامه نوشت. در متن این نامه آمده است: «کیومرث عزیز سلام؛ زنگ زدم خاموش بودی، می‌دانم آزرده و دلگیری، تقصیر هم نداری، این هوای سنگین تیره و تاری که نوکیسه های انحصار طلب بر هوای سینما تحمیل کرده اند، دل هر اهل فرهنگ و ایران دوستی را به خون نشانده است اما در این ظلمات ناامیدی حاکم بر جامعه سینمای امروز، هنوز در دل دیوانه من شمعی روشن است. هنوز باور دارم بچه های ایران عزیز که با تماشای «قصه های مجید» دل به عظمت فرهنگ ایران بستند، روزی خرخره این ناجوانمردان بی آیین را می گیرند و سخت به زیرشان می کشند. برادر! سرور! سالار! رفیق، دیده ای! دیده ایم که زندگی و جاه و مقام و مال دنیا سخت شکننده و ناپایدار است، به ویژه در این دیار مقدس که ریشه در عیاری و آزادگی دارد. اتوبوس شب در راه است کیومرث، کسانی که امروز با تکیه بر زد و بندها، سالن و نمایش را در انحصار گرفته اند و تیرهای زهرآگین به پیکر «تیغ و ترمه» فرو می کوبند، در آینده ای نه چندان دور، زیر تیغ خشم، ترمه هایشان به آتش خواهند نشست. مشتاق شنیدن صدای گرم و مردانه ات، مسعود.»
حوادث,فرمانده انتظامی شهرستان آبدانان ایلام گفت: جوان ۲۴ ساله بر اثر اختلافات ملکی در شهرستان آبدانان به قتل رسید. سرهنگ مختار باویر ظهر امروز در گفت‌وگو با خبرنگار خبرگزاری فارس در ایلام اظهار داشت: در پی جریان درگیری روز گذشته بین طوایف شهرستان آبدانان جوان ۲۴ ساله‌ای بر اثر شلیک گلوله سلاح غیر مجاز زخمی و فرد ضارب از محل حادثه متواری می‌شود. وی افزود: فرد زخمی برای مداوا به بیمارستان مرکز استان انتقال و تحت مداوا قرار گرفت اما بر اثر شدت جراحات وارده ظهر امروز فوت کرد. فرمانده انتظامی شهرستان آبدانان با بیان اینکه، تلاش در جهت شناسایی و دستگیری ضارب و عاملین تیراندازی ادامه دارد،گفت: امنیت در محل برقرار است و پلیس به شدت با مخلان نظم وامنیت و هنجارشکنان قاطعانه برخورد خواهد کرد. سرهنگ باویر در پایان خاطر نشان کرد: خطرات نگهداری سلاح گرم در منزل جدی بوده و مردم باید به توصیه‌های پلیس توجه کنند.
ورزشی,روز گذشته اخباری در خصوص مثبت شدن آزمایش مواد مخدر احمدرضا احمدوند منتشر شد که با واکنش این بازیکن همراه بود. به گزارش طرفداری، در حالی که چندی پیش، احمدرضا احمدوند توسط گابریل کالدرون از لیست پرسپولیس کنار گذاشته شد، اکنون حواشی جدیدی پیرامون این بازیکن منتشر شده است. حواشی ای که می گویند آزمایش مواد مخدر این بازیکن مثبت اعلام شده است. حال از شب گذشته این بازیکن، محسن خلیلی، سرپرست سرخپوشان را کانون توجهات قرار داده است. احمدوند با انتشار یک استوری در صفحه رسمی اش در اینستاگرام بار دیگر خیلی را به توپ بست. متادون؟
ورزشی,انضباطی فدراسیون فوتبال محمود فکری را به علت آنچه «نشر اکاذیب و عنوان کردن مطالب غیرمسئولانه» خوانده شده است، به این کمیته فراخواند. به گزارش ایسنا به نقل سایت رسمی فدراسیون فوتبال، محمود فکری، سرمربی تیم آلومینیوم اراک به دلیل «عدم رعایت ماده ۷۱ مقررات انضباطی و عنوان کردن مطالب غیرمسئولانه و نشر اکاذیب در مطبوعات» ظرف ۴۸ ساعت با پیرو ابلاغیه ارسالی باید برای ادای توضیحات در موعد مقرر در کمیته انضباطی حضور پیدا کند.
حوادث,عرفان که از ناحیه پا به‌شدت آسیب دیده بود، به بیمارستان منتقل شد، اما یک روز بعد به‌‌دلیل شدت خون‌ریزی ناشی از بریدگی سفیدرانش جان باخت. به گزارش شرق، متهم در بازجویی‌ها اعتراف کرد زمان واردکردن ضربه چاقو متوجه نشده است چاقو را به دوستش می‌زند. رسیدگی به این پرونده از پاییز سال ۹۹ به‌‌دنبال وقوع درگیری خونین در کارواشی در شهریار آغاز شد. شواهد نشان می‌داد درگیری میان صاحب کارواش و چند نفر از مشتری‌ها به خون کشیده شده و پسر 16‌ساله‌ای به نام عرفان زخمی شده است.
سیاسی,«محمدباقر قالیباف» رئیس مجلس شورای اسلامی که عصر یکشنبه به همراه هیاتی به مسکو سفر کرده بود شامگاه سه شنبه ، مسکو را به قصد تهران ترک کرد. به گزارش ایرنا ، حجت الاسلام ذوالنوری رئیس و ابوالفضل عموئی سخنگوی کمیسیون امنیت ملی و سیاست خارجی، فریدون عباسی رئیس کمیسیون انرژی، سیدجواد ساداتی نژاد رئیس کمیسیون کشاورزی و بابک نگاهداری مشاور و رئیس حوزه ریاست مجلس، حسین امیرعبداللهیان معاون رئیس مجلس در امور بین‌الملل، رئیس مجلس را در این سفر سه روزه همراهی کردند. وی هنگام ترک مسکو درباره دستاوردهای این سفر در جمع خبرنگاران ایرانی گفت: در این سفر در مذاکراتی فشرده با مقامات روسی درباره روابط و مسائل اقتصادی ،سیاسی ،امنیتی و فرهنگی بین دو کشور و همچنین مسائل منطقه ای و بین المللی مذاکرات فشرده با مقامات روسی انجام شد. قالیباف تصریح کرد: علاوه بر تقدیم پیام رهبر معظم انقلاب به دولت مسکو، با همتایان خود در دوما و سنا، مقامات اقتصادی، تجاری، سیاسی و امنیتی روسیه دیدار و درخصوص راه های گسترش مناسبات دو کشور در حوزه های گوناگون گفت و گو و تبادل کردیم . وی اظهار داشت: تقدیم پیام مقام معظم رهبری که بر تعمیق روابط بخصوص در بعد اقتصادی تاکید داشت ، تقویت روابط پارلمانی، بررسی موضوع برجام و تحریم های یکجانبه امریکا از جمله موضوعات انجام شده در این سفر بود. قالیباف تصریح کرد: مواضع ما در مورد برجام به روشنی گفته شد و مسوولان روسی هم از مواضع جمهوری اسلامی حمایت کردند. رئیس قوه مقننه ایران اظهار داشت: درباره مسائل اقتصادی با تجار و مقامات روس بحت شد و دو طرف بر تقویت همکاری های اقتصادی تاکید کردند. رئیس مجلس گفت: همچنین مقرر شد در بهار سال آینده کمیسیون اقتصادی دو کشور در تهران برگزار شود. قالیباف اظهار داشت : همچنین دو طرف با تاکید بر منافع امنیتی ؛ اقتصادی و سیاسی مشترک توافق داشتیم که به آمریکا فرصت ندهیم در منطقه دخالت و از تروریست ها حمایت کند. وی حضور و سخنرانی در جمع اندیشمندان اندیشکده های حوزه سیاست خارجی و روابط بین المللی را از دیگر برنامه‌های خود در مسکو عنوان کرد و گفت: در این نشست های درباره روابط راهبردی دو کشور صحبت و همچنین اهمیت همکاری مسکو و تهران در مسائل فرهنگی و اقتصادی برای روس ها مطرح شد.
سیاسی,معاون امور زنان و خانواده رئیس جمهوری، گفت: لایحه پلیس اطفال در کمیسیون لوایح دولت نهایی شده است و امیدواریم در روزهای پایانی سال ۹۹ و یا در نخستین روزهای سال ۱۴۰۰ در دولت تصویب شود چراکه می‌تواند بخش مهمی از آسیب‌های وارده به اطفال را مدیریت کند.
فناوری,گوشی‌های هوشمند، مدت‌هاست که با بهبود قابلیت‌های سخت‌افزاری و نرم‌افزاری، توانسته‌اند تا حد زیادی نیازهای کاربران را برای ثبت لحظات خود از طریق عکس‌بردای و فیلم‌برداری برآورده کنند. اضافه شدن تعداد دوربین‌ها برای ارائه عملکردهای متنوع و عکس‌برداری حرفه‌ای‌تر در شرایط و صحنه‌های متفاوت، در دستورکار برندهای فعال بازار گوشی‌های همراه قرار گرفته است. همچنین برخی از شرکت‌ها جهت بهینه‌سازی نرم افزاری قابلیت‌هایی مانند اضافه کردن افکت‌ها یا پردازش مخصوص تصاویر را اضافه کرده‌اند تا از آنها به عنوان برگ برنده خود در رقابت بین شرکت‌های مطرح در حوزه تولیدکننده گوشی هوشمند استفاده کنند. تنوع محصولات باعث شده برای انتخاب یک گوشی هوشمند با عملکرد سطح بالای دوربین، با انبوهی از واژه‌های تخصصی روبرو شده و سردرگم شوید. اینجاست که اتکا به تحلیل و بررسی افراد متخصص در یک وب‌سایت معتبر، به شدت کارساز خواهد بود. وب‌سایت DXOMARK از جمله وب‌سایت‌های معتبر و از نظر بسیاری از کارشناسان، بهترین مرجع بررسی عملکرد دوربین گوشی‌های هوشمند به حساب می‌آید. اطلاعات ارائه شده از سوی کارشناسان این وب‌‌سایت تا حدی معتبر است که در چند سال اخیر، در مراسم رونمایی از گوشی‌های جدید، بارها به آمار، ارقام و اطلاعات ارائه شده از سوی DXOMARK استناد شده است. نکته قابل توجه اینکه در حال حاضر در صدر لیست ارائه شده از سوی این وب‌سایت، به ترتیب سه گوشی هوشمند Huawei Mate 30 Pro 5G، Honor V30 Pro و Huawei Mate 30 Pro قرار گرفته‌اند و موفق شدند آزمون‌های سخت‌گیرانه متخصصان این شرکت را با سربلندی پشت‌سر بگذارند. DXOMARK در لیست نکات شاخص برترین دوربین موبایلی حال حاضر بازار یعنی Huawei Mate 30 Pro 5G، مواردی مانند سطح بالای جزئیات تصاویر را در اکثر شرایط تست عنوان کرده است. رنگ‌های چشم‌نواز برای عکس‌برداری در محیط‌های باز، کنترل موثر نویز، تخمین دقیق عمق و محدوده دینامیکی خوب در حالت بوکه و بالاخره، جزئیات خوب در حالت عکس‌برداری با برزگنمایی، از دیگر نکات قابل توجه است. Huawei Mate 30 Proبه ادعای کارشناسان DXOMARK نکات مثبتی مشابه با نسخه 5G در بخش عکس‌برداری دارد. سه محصول برتر لیست DXOMARK از خانواده هوآوی موفق شده‌اند به ترتیب امتیاز ۱۲۳، ۱۲۲ و ۱۲۱ را به خود اختصاص دهند که رکوردی چشم‌گیر است. به این ترتیب باید باکیفیت‌ترین دوربین‌های موبایلی در دنیا را متعلق به هوآوی بدانیم.
ورزشی,مهاجم سابق تیم ملی برزیل ۵ بازیکنی که او از دسدن بازی آنها لذت می برد را نام برد و خبری از کریستیانو رونالدو در این بین نیست. به گزارش ایسنا و به نقل از دیلی میرور، رونالدو نازاریو مهاجم خوشنام سابق تیم ملی برزیل ۵ بازیکنی که از دیدن بازی آنها لذت می‌برد را نام برد و در این فهرست خبری از کریستیانو رونالدو نیست. در بیش از یک دهه گذشته کریستیانو رونالدو و لیونل مسی افتخارات عدیده‌ای به دست آوردند طوری که این دوره را عصر رونالدو و مسی می‌نامند تا اینکه بالاخره لوکا مودریچ توانست در این سال توپ طلا را از انحصار این دو بازیکن خارج کند. رونالدو نازاریو درباره انتخاب ۵ بازیکنی که از دیدن بازی آنها لذت می‌برد گفت: نفر اول قطعاً لیونل مسی است. ۲۰-۳۰ سال طول می‌کشد که استعدادی شبیه او را در فوتبال شاهد باشیم. من محمد صلاح، ادن هازارد و نیمار را نیز می‌پسندم. همچنین باید از ستاره جوانی یاد کنم که تمام ویژگی‌های لازم برای تبدیل شدن به یک فوق ستاره را دارد و آن هم کیلیان ام باپه است. او هم سرعت و هم قدرت و دقت را در بازی خود به خوبی نشان می‌دهد. من البته دوست ندارم بازیکنان را با هم مقایسه کنم. خصوصاً اگر بازیکنان برای دو نسل مختلف باشند و به نظرم این درست نیست چون شرایط فرق می‌کند.  کریستیانو رونالدو امسال توانست عنوان قهرمانی را در لیگ ایتالیا به دست بیاورد. او در ابتدای فصل نیز سوپرجام را با یوونتوس برد ولی نسبت به سال‌های قبل نتوانست در لیگ قهرمانان موفق ظاهر شود.
سیاسی,مدیرکل آژانس بین‌المللی انرژی اتمی در کنفرانس خبری امروزش که پس از جلسه شورای حکام آژانس برگزار شد، اظهاراتی را درباره تداوم همکاری ها با ایران در پی لغو اجرای داوطلبانه پروتکل الحاقی مطرح کرد.
سیاسی,امام‌جمعه رشت با تأکید بر اینکه غربی‌ها باید بدانند که ملت ایران اجازه هیچ حرکت ناموزونی را به سازمان‌های بین‌المللی نمی‌دهند، بیان کرد: راستی آزمایی را ایران باید انجام دهد نه آن‌ها باید به این نکته توجه کنند که در برابر آن‌ها عزت ایران حفظ شود. ملت ایران اجازه هیچ حرکت ناموزونی به سازمان‌های بین‌المللی نمی‌دهد به گزارش خبرگزاری فارس از رشت، آیت‌الله رسول فلاحتی در آئین عبادی سیاسی نماز جمعه رشت با اشاره به سفر رافائل گروسی به ایران اظهار کرد: هنوز هم بسیاری از مسؤولان که در نظام‌های موجود دنیا بروی کار می‌آیند احمق هستند یا ایرانی‌ها را نمی‌شناسند یا خود را به فراموشی زده‌اند چراکه ایرانی‌ها هرگز تن به ذلت نخواهند داد. وی با اشاره به قانون مصوب مجلس برای لغو تحریم‌ها گفت: آن‌ها آمدند تا لغو پروتکل‌ها و جلوگیری از بازرسی‌های آژانس را به تأخیر اندازند و مسؤولان ما هم پذیرفتند تا سه ماه فیلم‌برداری شود و بعد از سه ماه اگر تحریم‌ها برداشته شد ایران فیلم‌ها را به آن‌ها تحویل دهد. خطیب جمعه رشت با اشاره به توطئه‌های مختلف ایران ازجمله تحریم‌های حقیقی و حقوقی و بلوکه کردن اموال ایران افزود: آمریکا تا الآن جز بدخواهی علیه ایران ثمری نداشته آیا آن‌ها در سه ماه می‌خواهند همه‌ این جنایات را کنار بگذارند‌؟! وی با بیان اینکه مذاکره‌کنندگان باید طوری بنشینند که غربی‌ها حس کنند با خمینی‌های دیگری مذاکره می‌کنند، افزود: گروسی قلدرمآبانه در مصاحبه‌ای گفت آژانس به‌راستی آزمایی خود ادامه خواهد داد، لغو پروتکل الحاقی تأسف‌بار و باید ترتیبات خاص در دو طرف تفاهم ایجاد شود تا با حفظ نظارت بتوانیم پلی بزنیم. فلاحتی با تأکید بر اینکه غربی‌ها باید بدانند که زهی خیال باطل، ملت ایران اجازه هیچ حرکت ناموزونی را به سازمان‌های بین‌المللی نمی‌دهند، بیان کرد: راستی آزمایی را ایران باید انجام دهد نه آن‌ها باید به این نکته توجه کنند که در برابر آن‌ها عزت ایران حفظ شود. امام‌جمعه رشت با اشاره به‌روز ملی حقوق مصرف‌کنندگان گفت: دیگر چگونه می‌توان با این افزایش ۱۰ الی ۳۰ درصد قیمت‌های کذایی بازهم از حقوق مصرف‌کنندگان سخن بگویند، نمی‌دانیم آیا مسؤولان نظارت اصلاً در فکر بوده و اقدام می‌کنند؟ وی با بیان اینکه شبکه مجازی خریدوفروش هم دامن بر گرانی‌ها زده است، گفت: دو وزارتخانه صمت و جهاد کشاورزی خوب عمل‌نکرده، متولیان بازار هم فشل عمل کرده، نظارت هم سست شد و دولت هم همگام شد تا این بلا را سر سفره مردم بیاورند. خطیب جمعه رشت با بیان اینکه مرغ و روغن چیزی نیست که مردم ما از آن دچار مشکل باشند آن‌هم در کشوری مثل ایران گفت: دولت باید هوشیار باشد و با اقدام مدبرانه بیش از این مردم عزیز ایران اسلامی را در تنگنا قرار ندهند. وی با اشاره به موفقیت‌های یمنی‌ها در مقابل آل جهود و سعود افزود: استان معرب هم از دست آل جهود در حال جدا شدن و رسیدن به دست یمنی‌ها است که به حول قوه الهی مقاومت نتیجه خواهد داد و شاهد کشور آزاد و مستقل خواهیم بود. امام‌جمعه رشت با اشاره سالروز رحلت حضرت زینب (س) و الگو بودن ایشان در ایجاد بصیرت گفت: زینب کبری (س) در تاریخ از بصیرت لازم در زمان خود برخوردار بود و پیامی است برای مردان و زنان تاریخ که برای مسلمانی نیاز به بصیرت کافی از شرایط سیاسی و اجتماعی زمان خود است. فلاحتی با اشاره به سالروز دستور فرمان امام مبنی بر ایجاد نهاد کمیته امداد افزود: اگرچه تلاش‌های صورت گرفته و قابل‌تقدیر است اما تا رسیدن به نقطه مطلوب فاصله وجود دارد و امیدوارم روزی برسد که دیگر هیچ خانواده‌ای عضو کمیته امداد نباشد. وی با اشاره به مسئله عفت و شرم در پوشش از نگاه اسلام بیان کرد: پوشش انسان به‌ویژه پوشش زن باید به‌گونه‌ای باشد که بدن را بپوشاند به‌گونه‌ای که بدن‌نما و موجب تحریک دیگران نباشد. خطیب جمعه رشت با اشاره به اظهارنظر برخی‌ها که می‌گویند فرقی نمی‌کند لباس زنانه بپوشیم یا مردانه گفت: این عمل نه‌تنها خلاف شرع که خلاف عقلانیت است، باید توجه داشت که لباس شهرت و انگشت‌نما بودن از نگاه شرع نهی شده است. فلاحتی با انتقاد از برخی فیلم‌هایی که توسط کارگردانان و نویسندگان ساخته‌شده که در آن به فرهنگ ملی و دینی توجه نشده است افزود: لباس نباید مروج ابتذال فرهنگی باشد چراکه هدف دشمن دور کردن ما از ارزش‌های ملی و دینی ماست، ابزارهای مختلف را به کار می‌گیرند تا ملت‌های اسلامی و شیعی از عمل به آیین ملی و مذهبی خود فاصله بگیرند.
ورزشی,"هافبک ایرانی تیم آمیان فرانسه گفت: هنوز کاملا آماده نیستم، بنابراین منطقی است که ریسک نکنم. به گزارش ایلنا، امروز صبح لیست جدید بازیکنان دعوت شده به تیم ملی فوتبال کشورمان اعلام شد که نام سامان قدوس و اشکان دژاگه در این لیست به چشم نمی خورد. گویا این دو بازیکن تیم ملی به دلیل مصدومیت و سپری کردن در دوران افت در لیست دعوت شدگان سرمربی بلژیکی تیم ملی قرار نداشته اند. در همین راستا قدوس بازیکن ایرانی شاغل در باشگاه فوتبال آمیان فرانسه با انتشار نوشته ای در صفحه مجازی خود نوشت: ""با مشاوره با تیم پزشکی، ما تصمیم گرفته ایم که من در اردوی آمادگی پیش رو و مسابقات دوستانه، درتیم ملی، شرکت نکنم. من اخیرا از آ سیب دیده گی برگشته ام و هنوز کاملا آماده نیستم، بنابراین منطقی است که ریسک نکنم. آرزو دارم که تیم ملی موفق شود و امیدوارم هرچه زودتر دوباره به تیم ملی بپیوندم."""
حوادث,فرمانده انتظامی شهرستان بجنورد از یک مورد اسیدپاشی پدرو پسر برروی هم درشهرستان بجنورد خبر داد. به گزارش ایسنا، علی پاکدل اظهار داشت: دقایقی پیش در پی تماس با مرکز فوریت‌های پلیسی مبنی بر وقوع یک فقره درگیری و اسیدپاشی در یکی از محله‌های شهر بجنورد، بلافاصله مامورین در محل حاضر شدند. وی افزود: با توجه به حساسیت موضوع بلافاصله شخصا در محل حاضر و در بررسی‌های اولیه مشخص گردید پسری به محل کارپدرش مراجعه کرده و به خاطر اختلاف با هم درگیر می‌شوند. فرمانده انتظامی شهرستان بجنورد تصریح کرد: در این درگیری ابتدا پدر روی پسر 24 ساله‌اش اسید میریزد و پسر از ناحیه گردن دچار آسیب می‌شود و در ادامه درگیری پسر نیز روی پدرش اسیدپاشی می‌کند که پدر از ناحیه چشم آسیب دیده است. پاکدل خاطرنشان کرد: بلافاصله مصدومین توسط عوامل اورژانس به مرکز درمانی انتقال داده شده و تحت مداوا قرار گرفتند. فرمانده انتظامی شهرستان بجنورد بیان کرد: کارهای درمانی برای مصدومان انجام گرفته و در این خصوص پرونده تشکیل شده و در دست بررسی است.
سیاسی,رئیس قوه قضاییه با بیان اینکه در امر قضا، علم و ادب مباحث مهمی برای کسی است که در کسوت و جایگاه قضا قرار گرفته، گفت: قاضی، اسم افرادی که در حبس قرار دارند را دائم مرور و به آنها توجه کند.   به گزارش روز دوشنبه ایرنا از مرکز رسانه قوه قضاییه، حجت الاسلام والمسلمین سید ابراهیم رئیسی در نشست شورای عالی قوه قضاییه با شورای قضایی استان‌ها که بصورت ارتباط تصویری برگزار شد علم و ادب را امری مهم برای کسانی دانست که در جایگاه قضا گرفته‌اند.    رئیس قوه قضاییه گفت: شرط قضاوت عادلانه آراستگی به دانش و ادب است و قضات ما هم باید از دانش برخوردار باشند هم موظف به آداب باشند.   رئیسی افزود: بسیاری با جوسازی حق را باطل و باطل را حق جلوه می‌دهند، اما برای عبور از فضای غبارآلود و قضاوت بحق و عادلانه باید در مسیر تقوای الهی حرکت کرد تا از قدرت تمیز حق و باطل برخوردار شد.   رئیس قوه قضاییه تشخیص موضوع، تشخیص حکم، تناسب حکم و موضوع و اراده پولادین برای تصمیم‌گیری و صدور حکم مبتنی بر مبانی را امری مهم دانست و از علم و ادب و تقوی به عنوان لوازم مورد نیاز برای این کار یاد کرد.   رئیسی در بخش دیگری از سخنانش با اشاره به بیانات اخیر رهبر معظم انقلاب در دیدار با نمایندگان مجلس خبرگان رهبری از لزوم وارد کردن مفاهیم بلند اسلامی به عرصه عمل و زندگی اجتماعی سخن گفت و اظهار داشت: هنر حضرت امام این بود که مفاهیم اسلامی را وارد عرصه زندگی انسان امروز کردند.   رئیس قوه قضاییه افزود: توجه به آداب القضاء از مهمترین مسائلی فقهی و برخی مسائل در این حوزه از واجبات و فرایض امر قضا به حساب می‌آید.    وی از آیین دادرسی به عنوان یکی از نمادهای آداب قضاوت یاد کرد و تأکید کرد اصل آداب قضا امری درونی است که می‌توان آن را ادب مع الله، ادب مع النفس و ادب مع الناس عنوان کرد.   رئیس قوه قضاییه گفت: یکی از آفات امر قضا آمیخته کردن قضاوت با هواهای نفسانی است و قضات ما باید به پرهیز از این مسئله توجه ویژه داشته باشند.   رئیسی از توجه به کرامت انسانی که از محوری‌ترین برنامه‌های سال جاری است به عنوان جلوه‌ای از ادب مع الناس یاد کرد و گفت: همه همکاران مرتبط با مجموعه قضا باید به کرامت انسانی توجه ویژه داشته باشند.   وی یکی از مسائل مهم در حفظ کرامت انسانی ارباب رجوع به دستگاه عدلیه را شنیدن سخنان کسانی دانست که برای دادخواهی و احقاق حق به قاضی مراجعه می‌کنند.   رئیسی تشخیص درست موضوع و صدور حکم بر اساس قوانین قانونی و شرعی و اجرای حق و عدالت را از دیگر جلوه‌های حفظ کرامت انسان عنوان کرد و افزود: فردی که می‌خواهد داوری عادلانه کند خودش باید متخلق به عدالت باشد.   رئیسی اجرای عدالت را از محورهای مهم در بیانیه ابلاغی مقام معظم رهبری در گام دوم انقلاب اسلامی و آن را مربوط به همه شئون حکومتی و دستگاه‌ها دانست و تأکید کرد: اقتدار بدون عدالت هرگز به صراط مستقیم قرار نمی‌گیرد و قدرتمندی بدون رعایت عدالت فقط نوعی قدرت نمایی است.   رئیس دستگاه قضایی گفت: امروز می‌بینیم آمریکایی‌ها که ادعای حقوق بشر دارند، حقوق ملت‌ها را پایمال می‌کنند و صرفاً نمایش قدرت می‌دهند.آن‌ها در سوریه مراکز مقاومت را می‌زنند، اما از آن طرف پرونده قاچاقچی را مطرح می‌کنند و از سعودی‌ها هم باج می‌گیرند، اما از سوی دیگر مدعی اجرای عدالت هستند در حالیکه تاکنون دیده نشده آن‌ها عدالت را اجرا کنند.   وی تصریح کرد: آن‌ها حق را زیر پا می‌گذارند و عدالت را لگدمال و مردم حق خواه را سرکوب می‌کنند، اما مدعی حقوق بشر هستند در حالیکه مردم دنیا بخوبی آن‌ها را می‌شناسند دیگر فریبشان را نمی‌خورند و می‌دانند که آمریکایی‌ها تضییع کننده حق و پیمان شکن هستند.   رئیس قوه قضاییه تبیین تصمیمات قضایی از دیگر نمادهای حفظ کرامت انسان دانست و گفت: ادله قطعیه و امارات قضاییه از دلایل مهم برای صدور احکام و آرای مبتنی بر شرع و قانون است که بایست به آن‌ها توجه ویژه داشت.   رئیسی استفاده از نظرات مشورتی، کارشناسان و متخصصان را نیز از مسائل مهم عنوان کرد و اظهارداشت: مراجعه قاضی به کارشنان و متخصص و مشاوره با افراد آگاه و صاحب تجربه، خلاف استقلال قضایی نیست بله در صدور رأی متقن تأثیر بسزایی دارد.   رئیس قوه قضاییه خاطرنشان کرد: نقض آراء بدوی در مراحل عالی نشان از اشکال شکلی و محتوایی در روند دادرسی دارد و باید به حداقل برسد.   رئیسی همچنین بر لزوم پایش و غربالگری زندانیان تأکید کرد و گفت: قاضی هر روز باید اسم افرادی که در حبس قرار دارند بصورت مستمر مرور کند و ببیند که آیا این افراد همچنان مستحق حبس هستند یا امکان آزادی آن‌ها وجود دارد.   رئیس قوه قضاییه در بخش دیگری از سخنانش بر لزوم پیگیری جدی تصمیمات و اجرای دستورالعمل‌ها و بخشنامه‌ها تأکید کرد و گفت: شرح نشست با مسئولان شورای قضایی استان‌ها پیگیری مطالب گفته شده است.   رئیسی اظهارداشت: دستورالعمل‌ها و بخشنامه‌ها اگر اجرا شود ثواب هم دارد، اما صدور آن‌ها صرفاً برای ثواب و یا قرار دادن در پوشه‌ها نیست بلکه برای پیگیری و اجراست.   وی تأکید کرد: اگر مطلبی ۲۰ تا ۳۰ درصد گفته می‌شود ۷۰ تا ۸۰ درصد پیگیری نیاز است تا آن کار انجام شده و به سرانجام برسد چرا که اینجا میدان عمل است و باید نتیجه کارها در فعل‌ها و ترک فعل‌ها دیده شود.   رئیس قوه قضاییه با بیان اینکه اثر بسیاری از دستورالعمل‌ها و سیاست‌گذاری‌ها در اجرا ظاهر می‌شود و باید با همه وجود آن را پیگیری کرد و اظهار داشت: در کشور برنامه‌های خوبی نوشته می‌شود و حرف‌های خوبی هم زده می‌شود، اما برخی از آن‌ها در کتابخانه‌ها بایگانی می‌شود و اتفاقی در میدان عمل نمی‌افتد.   رئیسی در بخش دیگری از سخنانش به کاهش زمان رسیدگی به پرونده‌ها اشاره کرد و گفت: آمار موجود نشان می‌دهد که زمان رسیدگی به پرونده‌ها در دادگاه‌ها مناسب‌تر شده، اما باز هم باید در این رابطه گام‌های جدی‌تر برداشته شود.   وی افزود: نسبت به کاهش ورودی پرونده‌ها به دادگستری‌ها هم توفیقات خوبی حاصل شده که قابل تقدیر است، اما نباید به این میزان قانع شویم و باید تلاشهایمان را مضاعف کنیم.   رئیس قوه قضاییه همچنین خاطرنشان کرد که توجه به مسئله زندانیان در یک سال گذشته نیز مورد اهتمام جدی قرار گرفته و تأکید کرد در این زمینه نیز باید گام‌های برتر و بهتری برداشته شود.   رئیسی همچنین از همکاران دستگاه قضایی خواست که ضمن جمع بندی اقدامات صورت گرفته در یکسال اخیر به برنامه‌ریزی برای سال ۱۴۰۰ مبتنی بر سند تحول قضایی توجه ویژه داشته باشند.   وی افزود: حرکت بدون برنامه مانند حرکت کشتی بدون ناخدا و بدون مقصد است که موجب سرگردانی این کشتی می‌شود.   رئیس قوه قضاییه همچنین بر رویکرد سیاسی نسبت به حقوق عامه تأکید کرد و گفت: توجه به حقوق عامه نباید حالت شکلی داشته باشد.   رئیسی تصریح کرد:‌ روز گذشته در تقویم رسمی کشور روز حمایت از حقوق مصرف کننده بوده، اما آیا حمایت از مصرف کننده در بازار هم اتفاق افتاده است.    وی بر همین اساس تأکید کرد که باید ساز و کارهای مناسب و سازمان‌های فعال حمایت از حقوق عامه و حقوق شهروندی با جدیت بیشتری صورت گیرد.   رئیس دستگاه قضا اظهارداشت: یکی از مسائل محوری در حقوق عامه حفظ منابع طبیعی و ذخایر ملی است که بخشی از پرونده‌های معوقه را نیز تشکیل می‌دهد.   وی خاطرنشان کرد: همه همکاران قضایی باید به قضاتی که مأمور رسیدگی به پرونده‌های پیچیده در حوزه منابع طبیعی هستند در تشخیص موضوع کمک کنند تا این پرونده‌ها هر چه سریع تر تعیین تکلیف شود.   رئیس دستگاه قضا نظارت بر کار ضابطین قضایی را نیز مورد تأکید قرار داد و گفت: به ضابطین حتماً باید آموزش داده شود و بر کارشان نیز نظارت شود و گزارشات آن‌ها بررسی و نواقص به ضابطین گوشزد شود.   رئیسی با تاکید بر اینکه‌ ارتباط همکاران قضایی با ضابطین عام و خاص نباید به رابطه صرف اداری باشد بر مسئله آموزش تخصصی به قضات تأکید کرد و متذکر شد: قضات باید در کنار دانش حقوقی به مسائل روز همچون مباحث مربوط به تجارت، بیمه، امور بانکی و مالی، مسائل مربوط به بورس و مباحث تخصصی صادرات و واردات و دیگر موضوعات اقتصادی مسلط باشند که آموزش در این زمینه از وظایف معاونت منابع انسانی است.   رئیس دستگاه قضا به موضوع اجرای ماده ۴۷۷ نیز اشاره کرد و گفت: حکم صادره برای پرونده بعد از صدور حکم دادگاه تجدیدنظر قطعی و لازم‌الاجراست.   رئیسی افزود:‌ درخواست اجرای ماده ۴۷۷ صرفاً برای تضمین اجرای قانون و موازین شرع و رعایت حد و عدل است و یک مرحله دیگر دادرسی نیست. وی متذکر شد، اعمال ماده ۴۷۷ برای آن است که خدای نکرده در ارتباط با یک پرونده حکم خلاف شرع صادر نشود و اصل بر صحت احکام صادره است.   رئیس قوه قضاییه با قدردانی از همت مضاعف همکاران قضایی در استان‌ها که با وجود شرایط کرونایی در یکسال گذشته اقدام جهادی در رسیدگی به پرونده‌های معوقه داشتند تأکید کرد: با پیگیری این روند باید پرونده‌های معوقه هر چه سریعتر به سرانجام برسد.   رئیسی بر لزوم توجه به ساز و کار مصالحه و انجام صلح و سازش نیز تأکید کرد و گفت: آن دسته از دعاوی مالی و خانوادگی که در شورای حل اختلاف و دادگاه‌ها با مصالحه قابل حل و فصل هستند باید از همین طریق به نتیجه برسند.   رئیس دستگاه قضا همچنین لزوم سلامت همکاران دستگاه قضا تأکید کرد و افزود: سلامت قوه قضاییه تضمین کننده سلامت تصمیمات و آراء و احکام قضایی است و خدشه در این امر به همه تصمیمات نظام قضایی صدمه می‌زند.   رئیسی با تأکید بر لزوم نظارت مستمر بر تداوم عملکرد خوب همکاران قضایی به مدیران و همچنین مسئولان بخش‌های حفاظتی و نظارتی قوه قضاییه متذکر شد که اگر مشاهده کردند فردی به هر دلیل دچار آسیب شده و یا یک خناس قصد نفوذ در همکاران قضایی و ایجاد انحراف و خلل در روند دادرسی عادلانه دارد با اقدام به موقع و هشدار لازم از این امر جلوگیری کند.   وی با بیان اینکه مدیریت بدون نظارت معنا ندارد، گفت: باید بر لزوم پیشگیری از لغزش همکاران دستگاه قضا اهتمام ویژه داشت و هر جا تخلفی شکل گرفت با آن برخورد کرد تا مجموعه قضایی دچار مسئله و آسیب نشود.   رئیسی با بیان اینکه اعتماد عمومی بزرگترین سرمایه دستگاه قضایی است که نباید مخدوش شود تأکید کرد: هر کس به دستگاه عدلیه پناه آورد باید احساس کند که حقوق او ستاندن می‌شود و وای به روزی که کسی احساس کند دستگاه قضایی حق او را نمی‌دهد.   رئیس قوه قضاییه القای یأس در جامعه را گناهی نابخشودنی دانست و گفت: امروز از بهترین اعمال این است که امید در جامعه افزایش یابد و همکاران دستگاه قضا می‌توانند با همت مضاعف و تلاش بیشتر و سامان دادن کارها نقش بسزایی در این زمینه داشته باشد.
فناوری,اپراتور اول تلفن همراه کشور با رویکرد حمایت از ایده ها و طرح های استارتاپی، حامی نخستین رویداد «هکاتوریسم» شد. به گزارش اداره کل ارتباطات شرکت ارتباطات سیار ایران، نخستین ماراتن بین المللی برنامه نویسی وب و موبایل در حوزه گردشگری با عنوان اختصاری «هکاتوریسم ۲۰۲۰» به مدت سه روز از ۱۶ تا ۱۸ بهمن ماه با حمایت «همراه اول» در جزیره کیش برگزار می شود. هکاتون که برگفته از دو واژه «هک» و «ماراتن» است، در ابتدا به رقابت هایی برای هک و نفوذ به سیستم ها اطلاق می شد؛ اما به تدریج و با فراگیرتر شدن آنها به رقابت هایی برای تولید نرم افزارهای کاربردی تبدیل شده است. تیم ها در روز اول با چالش های خود آشنا شده و به کمک مربیان که از میان مطرح ترین و با سابقه ترین افراد حاضر در کشور هستند، به ارائه راه حل هایی برای چالش ها می پردازند. جوایز نقدی تیم های اول تا سوم نیز به ترتیب ۳۰۰۰، ۱۵۰۰ و ۱۰۰۰ دلار است و دو جایزه غیرنقدی سفر به هندورابی و کیش نیز در نظر گرفته شده است. گفتنی است، با توجه به حضور مسؤولان دولتی و سرمایه گذاران بخش خصوصی در این رویداد بین المللی، اعضای شورای سیاست گذاری آن تصمیم به برگزاری «جشنواره ایده» گرفتند تا اعضای شرکت کننده از نزدیک با ایده ها و طرح های استارتاپی و اختراعات بخش گردشگری، صنایع دستی و توریسم سلامت آشنا شوند و در صورت کسب امتیاز های لازم، زمینه سرمایه گذاری و همکاری بین صاحبان ایده و سرمایه گذاران حاصل شود. براساس برنامه زمانبندی در نظر گرفته شده برای این رويداد بين المللی حوزه گردشگری الكترونيك، صابر منادی مدیرکل نوآوری و توسعه کسب و کار همراه اول در مراسم اختتامیه این رویداد سخنرانی خواهد داشت.
فرهنگی/هنری,آیین اختتامیه سی و پنجمین جشنواره جهانی فیلم فجر با حضور چهره‌های سیاسی و فرهنگی آغاز شد. به گزارش ایسنا، عصر هفتم اردیبهشت ماه مراسم پایانی جشنواره جهانی فجر در تالار وحدت با حضور محمد جواد ظریف وزیر امور خارجه و همسرش، سید رضا صالحی امیری وزیر فرهنگ و ارشاد اسلامی و مهمانان خارجی برگزار می‌شود. محمد حیدریان، ریس سازمان سینمایی، حجت‌الله ایوبی، علیرضا رضاداد، کمال تبریزی، مهتاب کرامتی، فاطمه معتمدآریا، امیرعلی دانایی از جمله حاضران در این مراسم هستند. در ابتدای این مراسم پس از قرائت آیاتی از قرآن کریم و سرود جمهوری اسلامی، اشکان خطیبی به زبان انگلیسی به مهمانان خارجی جشنواره خوش‌آمد گفت و اظهار کرد: برای گرامی‌داشت هنر و سینما گردهم آمده‌ایم. در ادامه رضا میرکریمی، دبیر جشنواره پیش از سخنان خود گفت که برگه صحبت‌ها و گزارش کار را گم کرده و از اشکان خطیبی خواست کمک کند تا رکورد برگزاری این مراسم در کوتاه‌ترین زمان در گینس ثبت شود. وی با تشکر از همکارانش و مدیران گفت: در این مدت در فضایی خوب تجربه‌های خود را به اشتراک گذاشتیم و می‌خواهیم اینجا را تبدیل به جایی کنیم برای اندیشمندان و هنرمندانی که به صلح، عدالت و کرامت انسانی می‌اندیشند.
سیاسی,دبیر مجمع تشخیص مصلحت نظام گفت: در گام اول انقلاب، ایران اسلامی به قدرت سیاسی و امنیتی بزرگی تبدیل شده است. به گزارش ایرنا، محسن رضایی شامگاه یکشنبه در جمع ایثارگران زنجان ضمن تبریک دهه فجر افزود: بیش از ‭‭۲۰۰‬‬ سال از زمانی که اروپایی‌ها وارد ایران شده اند سپری می‌شود که جز مصیبت چیزی را جا نگذاشته‌اند و بخش های باز خاک این کشور را جدا کردند و در بقیه آن نیز علم و فناوری و پیشرفتی حاصل نشد. دبیر مجمع تشخیص مصلحت نظام تاکید کرد: مردم با مشاهده این اوضاع قیام های متعددی کردند که هر بار سرکوب شد اما قیام برای تحقق انقلاب اسلامی موجب ایستایی در برابر فشارها و موانع آمریکا و اروپا شد. رضایی ادامه داد: تحلیل گران، دانشمندان و روشنفکران خارج از حب و بغض سیاسی باید انواع اتفاقاتی که در گذشته افتاده است را برای نسل آینده توضیح دهند. وی با بیان اینکه ملت بزرگ ایران می خواهند گام های بزرگی بردارند و در عرصه بین المللی تاثیر گذار باشند، یادآوری کرد: دشمنان ایران می دانند که ایران برای ‭۵۰۰‬ میلیون نفر در ۲۵ کشور دنیا حکومت می کند که این کشورها سالانه ‭۸۰۰‬ میلیارد دلار تجارت دارند. دبیر مجمع تشخیص مصلحت نظام گفت: در سرزمین مهم و سرنوشت ساز و حیاتی قرار داریم در ۴۰ سال اول انقلاب نیز به قدرت بزرگ سیاسی و امنیتی تبدیل شده ایم. رضایی یادآوری کرد: در زمان حاضر تبدیل به قدرت دفاعی بزرگی شده ایم که ماهواره به آسمان می فرستیم و وارد غنی سازی هسته ای و اورانیوم شده ایم. وی اظهارداشت: جهانیان در حال حاضر از پیشرفت ایران عاجز مانده اند و از راه اقتصادی وارد عرصه جنگ با کشورمان شده اند. دبیر مجمع تشخیص مصلحت نظام گفت: اگر دولت ها سیاست های کلی و تاکیدات ولی امر مسلمین در خصوص اقتصاد را به عنوان قانون اجرا یی کنند مشکلاتی در این حوزه نخواهیم داشت. رضایی افزود: ۴۰ سال در حوزه دفاعی، سیاسی و امنیتی و ارزش های انقلاب پیشرفت های قابل توجهی کسب کرده ایم. دبیر مجمع تشخیص مصلحت نظام گفت: پایه حکومت جمهوری اسلامی بر اساس عدالت و حقیقت، مردم سالاری دینی و ولایت، حق و عدالت است. وی ادامه داد: ۲ بال ایران اسلامی مردم سالاری سیاسی و مردم سالاری اقتصادی است که در حال حاضر بهترین سیاست دفاعی و امنیتی را داریم باید وارد حوزه اقتصادی شویم. دبیر مجمع تشخیص مصلحت نظام گفت: در گام دوم انقلاب باید مردم سالاری اقتصادی را بنیان گذاشت. رضایی با بیان اینکه زنجان سابقه قدیمی به قدمت ایران دارد و هر جا نامی از ایران باشد نام مردم این استان نیز بوده است، یادآوری کرد: زنجان می تواند در قطب علم و فناوری وارد شود و در مردم سالاری اقتصادی برای هر استانی نقشی باید تعیین شود. وی تاکید کرد: باید ایران اقتصادی را در کنار ایران بزرگ سیاسی، دفاعی و امنیتی تعریف کنیم.
حوادث,"انفجار شش تریلی حامل سوخت در پارکینگی در شهرک دولت آباد کرمانشاه موجب آتش سوزی گسترده در این محل شد. کیوان ملکی قائم مقام سازمان آتشنشانی کرمانشاه در گفت و گو با ایسنا اظهار کرد: حدود ساعت 10 صبح امروز (7 مرداد) یک مورد آتش سوزی در شهرک دولت آباد به نیروهای آتشنشانی گزارش شد. وی افزود: متاسفانه در این حادثه شش تریلی حامل سوخت در پارکینگ ""اعتماد"" شهرک دولت آباد دچار آتش سوزی شده و منفجر شدند و به دنبال این انفجار آتش سوزی گسترده ای در پارکینگ ایجاد شده است. ملکی از اعزام حدود 100 آتشنشان به محل حادثه خبر داد و افزود: هم اکنون آتش نشانان به همراه 23 خودرو در حال اطفاء حریق هستند. وی خاطرنشان کرد: ریاست این عملیات با رییس سازمان آتشنشانی کرمانشاه است و به نظر می رسد با توجه به حجم آتش، این عملیات تا دو ساعت دیگر نیز ادامه داشته باشد. این مسئول خاطرنشان کرد: خوشبختانه در این حادثه تلفات جانی نداشتیم و تنها چند نفر مصدوم شدند. وی خاطرنشان کرد: علت حادثه در دست بررسی است و بعد از اطفاء آتش می توان در این باره اظهار نظر کرد."
سلامت,ریزش مو یکی از مشکلاتی است که هر کدام از ما به آن دچار می شویم. هیشه ریزش مو ژنتیکی نیست. در ادامه به مهم ترین دلایل ریزش مو که ارتباطی به ژنتیک ندارند اشاره می کنیم. به گزارش سیمرغ، اینکه در هنگام شانه زدن موها موی زیادی را در شانه یا برس خود مشاهده کنید، چیز عجیبی نیست. زمانی که موهایی بیشتر از حالت عادی شروع به ریختن می کند، می تواند نگران کننده باشد. ریزش مو به طور طبیعی بر روی ظاهر شما تاثیری ندارد، چرا که تعداد موهای موجود روی سر آنقدر زیاد هست که موهای ریخته شده را جبران می کند. اما ممکن است ریزش زیاد مو دلیل خاصی داشته باشد. گاهی ریزش مو جنبه ژنتیکی دارد، مانند الگوی ریزش مو و کچلی در مردان. هورمون ها، مشکلات تیروئیدی، عفونت، داروها و دیگر بیماری ها عوامل دیگری برای ریزش مو هستند. در ادامه به مهم ترین علل ریزش مو و راه حل هایی برای رفع آن اشاره می کنیم. خانم ها بعد از تولد نوزاد یا در دوران یائسگی ممکن است دچار ریزش مو شوند. در مردها هم علاوه بر عوامل ژنتیکی که باعث الگوی کچلی مردانه می شود، تغییرات هورمونی ناشی از افزایش سن نیز عامل دیگری در ریزش مو هستند. شاید یکی از رایج ترین علل هورمونی ریزش مو بیماری تیروئید است. هم کم کاری و هم پرکاری تیروئید هر دو منجر به ریزش مو می شوند. درمان بیماری تیروئید می تواند ریزش مو را برطرف کند. کمبود آهن و زینک مهم ترین عوامل تغذیه ای ریزش مو محسوب می شوند. استرس های روحی و جسمی منجر به ریزش مو خواهند شد. جراحی، تب بالا و کم خونی عواملی هستند که می توانند استرس هایی به بدن وارد کرده و منجر به ریزش مو می شوند. زایمان تا چند ماه منجر به ریزش مو می شود. گرچه استرس های روحی و روانی ارتباط کمتری با ریزش مو دارند، اما بسیاری از مردم زمانی که مضطرب می شوند، دچار ریزش مو می شوند. خوشبختانه ریزش مو ناشی از مشکلات و استرس های جسمی موقت هستند و بعد از برطرف شدن مشکل ریزش مو نیز متوقف می شود. در مورد استرس روحی نیز می توانید با ورزش روزانه، تغذیه مناسب، دارو و برطرف کردن عوامل استرس زا این استرس را کاهش دهید. داروهای تیروئید برخی داروهای خوراکی ضد بارداری مسدود کننده های بتا داروهای ضد انعقاد داروهای ضد افسردگی این داروها به شکل های مختلف بر روی افراد تاثیر می گذارند و در همه مصرف کنندگان منجر به ریزش مو نمی شوند. کمبود زینک و آهن مهم ترین عواملی هستند که باعث ریزش مو می شوند. اما برخی شواهد نشان می دهند که کمبود دریافت چربی ها، ویتامین D، ویتامین B 12، ویتامین C، ویتامین A، سلنیوم و بیوتین نیز منجر به ریزش مو می شوند. لوپوس یک بیماری خود ایمنی است که منجر به ریزش مو می شود. به طور کل به شکل تکه ای اتفاق می افتد و با ضایعات پوستی روی پوست سر همراه است. برخی داروهای لوپوس نیز منجر به ریزش مو می شوند. شرایط پزشکی دیگری نیز وجود دارند که منجر به ریزش غیر طبیعی مو می شوند، از جمله : برخی شرایط پوستی مانند پسوریازیس و درماتیت نیز بر روی پوست سر بروز می کنند و بر روی رشد مو تاثیر می گذارند. نگرانی شما در مورد ریزش مو کاملا قابل درک است. ریزش مو باعث کاهش اعتماد به نفس و نگرانی می شود. خوشبختانه ریزش مو که عامل ژنتیکی نداشته باشد، به راحتی قابل درمان خواهد بود و موهای از دست داده را مجددا به دست خواهید آورد. برای تعیین علت دقیق ریزش مو و رفع آن به پزشک مراجعه کنید.
حوادث,"منابع امنیتی تایید کرده‌اند که در حمله انتحاری به مسجد شیعیان در شمال کابل، پنج نفر کشته و ۲۰ نفر زخمی شده‌اند. به گزارش ایسنا، نجیب دانش، سخنگوی وزارت کشور گفته است، فرد بمبگذار ساعت ۲ و ۱۰ دقیقه بعد از ظهر امروز (جمعه) کمربند انفجاری خود را در مسجد کوچه هفتم محله قلعه فتح‌الله منفجر کرد. او افزوده است که یک فرد مشکوک دیگر هم در محل انفجار بازداشت شده است. پیشتر اسماعیل کاووسی، سخنگوی وزارت بهداشت افغانستان از انتقال دو جسد و ۱۰ زخمی به بیمارستان‌ها خبر داده بود. دفتر ریاست جمهوری افغانستان این انفجار را حمله به نمازگزاران خوانده و در اعلامیه‌ای نوشته که محمد اشرف غنی، رئیس جمهوری آن را محکوم کرده است. به گزارش بی‌بی‌سی، غنی گفت: وحدت مذاهب و همبستگی مردم افغانستان در جهان به مثابۀ یک الگو و نمونه تلقی می‌شود و تروریست‌ها باید بدانند که انجام اعمال ضددینی و بشری آنها هیچ تأثیر منفی بر هم‌نظری و وحدت مردم مسلمان افغانستان نمی‌گذارد، بلکه هر روز اتفاق و اتحاد ملت ما تقویت می‌یابد."" هنوز هیچ گروهی مسؤولیت این انفجار را بر عهده نگرفته است. گروه طالبان گفته که این انفجار کار گروه نیست. خبر این انفجار در حالی گزارش می‌شود که به تازگی فرماندهی نظامی کابل از تامین امنیت در مراکز مذهبی این شهر در روزهای عزاداری محرم خبر داده است. پیشتر سرور دانش، معاون ریاست جمهوری هم اعلام کرده بود که نهادهای امنیتی و مردم برای تامین امنیت اماکن مذهبی شیعیان آماده شده‌اند. به این منظور صدها نفر از اهالی نزدیک به اماکن مذهبی شیعیان برای همکاری با نیروهای امنیتی در تامین امنیت مسلح شدند و آموزش دیدند. منابع امنیتی گروه داعش را تهدید اصلی در قبال اماکن مذهبی شیعیان می‌دانند، گروهی که اهداف فرقه‌گرایانه آشکاری دارد."
ورزشی,بنابر اعلام اتحادیه فوتبال اروپا، مسابقات یورو ۲۰۲۰ از روز ۲۲ خردادماه سال آینده آغاز می‌شود. این مسابقات به دلیل شیوع ویروس کرونا، یکسال به‌تعویق افتاد. جام ملت‌های اروپا (یورو ۲۰۲۰) قرار بود از خردادماه امسال برگزار شود که کرونا موجب تعویق آن شد. اکنون زمان جدید آن مشخص شد و مسابقات از ۲۲ خردادماه سال آینده آغاز می‌شود و یک ماه ادامه خواهد شد. طبق برنامه‌ریزی قبلی، این رقابت‌ها در ۱۲ شهر قاره سبز برگزار می‌شود. دیدار افتتاحیه بین ایتالیا و ترکیه در ورزشگاه «المپیکو» شهر رم و بازی فینال در ورزشگاه «ویمبلی» شهر لندن انجام می‌شود. رم، لندن، باکو، کپنهاگ، مونیخ، بوداپست، آمستردام، دوبلین، بخارست، سن پترزبورگ، گلاسکو و بیلبائو شهرهای میزبان یورو ۲۰۲۰ هستند. هرچند مسابقات به سال ۲۰۲۱ میلادی موکول شده است اما اتحادیه فوتبال اروپا این رویداد را با همان نام یورو ۲۰۲۰ برگزار خواهد کرد.
فناوری,رئیس مرکز ملی تحقیقات و مطالعات باروری ابرها گفت: موضوع بارورسازی ابرها یک مسئله شناخته‌شده در کل دنیا است که تاثیرات مطلوب آن نیز تاکنون شناسایی شده و نظراتی که از سوی منتقدان مطرح می‌شود، باید کارشناسی باشد. فرید گلکار در گفت‌وگو با ایسنا، در واکنش به انتقادهای مطرح شده مبنی بر عدم قابلیت بارورسازی ابرها برای تولید منابع آبی اظهار کرد: در ۲۵ اردیبهشت ماه سال جاری جلسه‌ای بین وزیر نیرو رئیس سازمان هواشناسی و معاونان هر دو سازمان برگزار شد و پس از آن قرار بر این شد تا نشستی تخصصی با موضوع بارورسازی ابرها در ایران و جهان تشکیل شود. رئیس مرکز ملی تحقیقات و مطالعات باروری ابرها با بیان اینکه معاون وزیر نیرو ریاست این جلسه را بر عهده داشت، تاکید کرد: نظرات سازمان هواشناسی در خصوص موضوع بارورسازی ابرها به طور کامل مورد نقد و بررسی قرار گرفت و تمام اعضای حاضر در جلسه تایید کردند که بارورسازی ابرها در دنیا بین ۱۰ تا ۱۵ درصد به شرط فراهم بودن شرایط می‌تواند موجب افزایش بارندگی شود. وی تصریح کرد: دو سال پیش امکان‌سنجی بارورسازی ابرها برای کل کشور توسط سازمان هواشناسی صورت گرفت و بر اساس سند ملی تدوین شده در این راستا کاملا مشخص شد که بارورسازی ابرها در چه زمانی و در چه مکانی و چه در شرایطی در کل حوزه‌های آب‌ریز ایران صورت گیرد. وی افزود: این سناریو بر اساس نظریه سازمان جهانی هواشناسی امتیازبندی و منتشر شد که بر اساس آن نیز سازمان هواشناسی و نظارت نیرو، ناظر انجام این کار شدند. علاوه بر این در نشست برگزار شده در اردیبهشت ماه این مسئله نیز عنوان شد که هیچ روشی به تنهایی نمی‌تواند بحران آب را برطرف کند. لذا باید در ابتدا به مدیریت مصرف اهمیت داد و بعد از آن روش های دیگر را وارد مرحله اجرا کرد. وی با بیان اینکه بیش از ۲۰ سال است که باروری ابرها در ایران و بیش از ۷۰ سال است که این فناوری در دنیا سابقه دارد، تاکید کرد: ۶۰ کشور جهان از این روش برای بارورسازی ابرها استفاده می‌کنند که هر کدام از این کشورها آب و هوای متفاوتی را دارند. به گفته وی، این فناوری در کشورهای پیشرفته‌تر نیز دیده می‌شود. به طور مثال در ایالت متحده آمریکا ۱۱ ایالت به مسئله بارورسازی ابرها توجه کرده علاوه بر این باید به این نکته نیز اشاره کرد که بارورسازی ابرها یک روش ارزان قیمت برای تولید آب است و به جز این روش روش دیگری نیز برای تولید آن وجود ندارد.
فرهنگی/هنری,جوایز منتخب منتقدان آمریکا که از سوی بزرگ‌ترین گروه منتقدان اهدا می‌شود، بهترین‌های سال را از میان فهرست نامزدهایش که هفته پیش معرفی کرده بود، انتخاب کرد. به گزارش مهر به نقل از هالیوود ریپورتر، «لا لا لند» به کارگردانی دامین شازل در این فهرست نیز به عنوان برنده انتخاب شد. این فیلم که در ۱۲ بخش نامزد دریافت جایزه شده بود، در ۸ بخش موفق به کسب جایزه شد که شامل بهترین فیلم و بهترین کارگردان می شود. جوایز بهترین فیلمنامه غیراقتباسی، فیلمبرداری، طراحی صحنه، بهترین تدوین و موسیقی را نیز این فیلم از آن خود کرد. «لا لا لند» که فیلم موزیکالی از نیمه قرن دوم بیستم است، فیلم‌های «ورود»، «فنس‌ها»، «ستیغ اره‌ای»، «اگر سنگ هم ببارد»، «شیر»، «دوست داشتن»، «منچستر کنار دریا»، «مهتاب» و «سالی» را پشت سر گذاشت. این منتقدان جایزه بهترین فیلم خارجی‌زبان را به «او» از سینمای فرانسه اهدا کردند. «فروشنده» ساخته اصغر فرهادی از نامزدهای این بخش بود. جایزه بهترین بازیگر مرد نیز به کیسی افلک برای «منچستر کنار دریا» رسید و ناتالی پورتمن برای «جکی» جایزه بهترین بازیگر زن را از آن خود کرد. جایزه بهترین بازیگر مرد نقش مکمل به ماهرشالا علی برای «مهتاب» رسید و وایولا دیویس برای «فنس‌ها» جایزه بهترین بازیگر زن نقش مکمل را دریافت کرد. جایزه بهترین گروه بازیگری به بازیگران فیلم «مهتاب» تعلق گرفت. جایزه بهترین فیلم بلند انیمیشن نیز به «زوتوپیا» اهدا شد. در بخش تلویزیون نیز جایزه بهترین سریال درام به «بازی تاج و تخت» رسید و «سیلیکون ولی» بهترین سریال کمدی شناخته شد.
حوادث,به گزارش تسنیم، ساعت 2:45 بامداد امروز حادثه تصادف در مسیر غرب به شرق بزرگراه شهید بابایی، بعد از بزرگراه شهید صیاد شیرازی به سامانه 125 اعلام شد که آتش‌نشانان ایستگاه 75 به همراه گروه امداد و نجات شماره 10 با هماهنگی ستاد فرماندهی سازمان آتش‌نشانی تهران به محل حادثه اعزام شدند.
فناوری,طبق شنیده‌ها در روزهای آینده درگاه‌های پرداخت اکسچنج‌های رمزارز در ایران بسته می‌شوند. احتمالا در روزهای آینده خبرها، گزارش‌ها و مصاحبه‌های متعددی درباره آثار منفی این کارها در رسانه‌های رسمی و غیررسمی هم منتشر شود؛ طبق شنیده آنهایی که تصمیم به ایجاد محدودیت برای رمزارزها گرفته‌اند نگران آثار منفی ایجاد این محدودیت‌ها هم نیستند! در روزهای آینده بسیاری از فعالان عرصه تبادل رمزارز قطعا به دنبال راه‌حل‌های جایگزین می‌گردند؛ بخش تاریک تبادل رمزارز هم که به دور از هر گونه فعالیت نظارتی به صورت زیرزمینی کار می‌کنند فعال‌تر می‌شوند و اتفاقا خوشحال از بگیر و ببندهای احتمالی؛ آن طور که شنیده شده منافع ماینرها هم محفوظ است و کسب‌وکارهای بزرگ خصولتی که چاه نفت دنیای دیجیتال را کشف کرده‌اند کماکان با انرژی ارزان برق را به بیت‌کوین تبدیل می‌کنند و احتمالا باید ممنون ارزآوری این کسب‌وکارهای خط‌شکن در دوران تحریم‌های ظالمانه باشیم! مردمی هم که از بورس و از نابودی سرمایه‌هایشان خسته‌اند و برای اولین بار بازار مبادله دارایی پیدا کرده‌اند که به مرزهای ایران محدود نیست، گیج‌تر از گذشته می‌شوند و نگران این که چه بر سر دارایی‌هایشان در صرافی‌های ایرانی رمزارز می‌افتد. همه این شرایط عجیب و غریب در روزهای آینده در حالی رخ می‌دهد که رمزارز ارز نیست و صرافی رمزارز هم یک صرافی مرسوم نیست! ولی با رمزارز که یک دارایی دیجیتال است قرار است همان رفتاری شود که با ارز کاغذی می‌کنیم و با اکسچنج‌های رمزارز که در واقع بازارگاه‌های مبادله دارایی دیجیتال هستند همان روشی را در پیش می‌گیریم که تا امروز با صرافی‌های سنتی در پیش گرفته‌ایم. احتمالا در روزهای آینده برخی از صرافی‌های نورچشمی که مهم‌ترین تکنولوژی مورد استفاده‌شان گاوصندوق و کیسه‌های حمل دلار است ناگهان میدان‌دارهای یکی از عرصه‌های پیشروی فناوری خواهند شد. صرافی‌هایی که کوچک‌ترین استفاده‌ای از فناوری وب و موبایل نمی‌کنند به یک باره قرار است با کسب‌وکارهایی جایگزین شوند که جزو کسب‌وکارهای پیشرو در استفاده از فناوری هستند. همه این‌ها در حالی رخ می‌دهد که آشوب به درون کسب‌وکارهای فعال و پیشرو حوزه دارایی‌های دیجیتال افتاده است؛ در شرایطی که دارایی‌های دیجیتال به رمزارز محدود شده و رمزارز هم در ماینینگ بیت‌کوین خلاصه شده، چه سرنوشتی در انتظار این دنیای تازه است؟ برخی معتقدند و مهم‌ترین دستاوردش تا امروز یعنی بیت‌کوین آینده‌ استو سریع باید آینده را به آغوش بکشیم. برخی هم به کل منکر نوآوری و فناوری و تغییرات پشت‌بند آن هستند. افرادی هم مانند بنده که حرف‌شان این است که مسئله ما نه فناوری و نوآوری بلکه قانون‌گذاری است شنیده نمی‌شود. متاسفانه برخی چنان شیفته فناوری شده‌اند که سویه‌های تاریک فناوری را نمی‌بینند و هر کسی هم که دست روی این سویه‌های تاریک بگذارد را دشمن فناوری و نوآوری می‌خوانند. ماینینگ بیت‌کوین فعالیتی ضد محیط زیست است؛ این در حالی است که به دلیل قدیمی بودن زیرساخت‌های انرژی و تولید برق ما جزو کشورهایی هستیم که برق را کثیف‌تر از باقی جهان و با آلودگی بسیار تولید می‌کنیم. در ایران علی‌رغم تلاش‌هایی که شده تولید برق از طریق انرژی‌های تجدید‌پذیر نتوانستخ جایگاه جدی پیدا کند و هنوز هم بیشترین حجم برق تولیدی ایران از طریق سوخت‌های فسیلی است. ولی در دنیا حجم بیشر برقی که تولید و برای استخراج بیت‌کوین استفاده می‌شود از طریق انرژی‌های پاک و تجدید‌پذیر تامین می‌شود. آیا عجیب نیست که در ایران از کل موضوع دارایی‌های دیجیتال کثیف‌ترین و ضد محیط‌زیستی‌ترین بخش آن مورد تایید قرار گرفته است و با توجیه‌هایی مانند ارزآوری و دورزدن تحریم‌ها از حمایت‌های قانونی هم برخوردار شده است؟ در ایران بخش‌های دیگر اکوسیستم رمزارزها نه تنها مورد توجه قرار نگرفته بلکه بر مبنای خبرهایی که رسیده احتمالا قرار است در روزهای آینده شاهد ایجاد محدودیت‌های جدی برای فعالیت این کسب‌وکارها باشیم. این روزها از واژه‌های عجیبی مانند بیت‌کوین تولید داخل رونمایی شده و در سکوت خبری آئین‌نامه‌ها و روال‌های اداری بیت‌کوین تولید داخل هم آماده شده است. از کل انقلابی که دارایی‌های دیجیتال در جهان به پا کرده‌اند گویا قرار است سهم ما فقط تولید بیت‌کوین از طریق برق، انرژی و یارانه باشد و در نهایت این بیت‌کوین به مثابه سیب‌زمینی در اختیار صرافی‌های مورد تایید قرار گیرد و برقی که نمی‌توان صادر کرد به این طریق صادر شود و در این روزهای سخت تحریم چند دلار ناقابل وارد کشور ‌شود! این آینده تاریک چقدر جدی است؟ برای این که بدانیم این آینده و محروم کردن ایران از انقلاب بلاکچین چقدر جدی است کافی است به صنعت خودروی ایران نگاه کنیم! در حالی که جهان به سوی اتوموبیل‌های هوشمند، خودران و برقی رفته است ما ماشین‌هایی تولید می‌کنیم که نه ایمنی دارند و نه هوایی که تنفس می‌کنیم را سالم باقی گذاشته‌اند. محیط‌زیست، اقتصاد، توسعه و رشد فدای مفاهیم انتزاعی و منافع عده‌ای خاص شده است؛ چرا فکر کنیم که در حوزه‌ای مانند دارایی‌های دیجیتال این سناریوی تاریک تکرار نشود؟ این در حالی است که اگر خودروسازهای دنیا برای فروش خودروهایشان به آب و آتش می‌زنند اینجا خریداران برای خرید خودرو صف می‌کشند و با مکانیسم اعجاب‌برانگیز قرعه‌کشی برنده خرید خودروی تولید داخل می‌شوند. بنابراین دور نیست زمانی که برای خرید بیت‌کوین‌هایی که در ایران متولد شده‌اند در صف‌های قرعه‌کشی بیت‌کوین وطنی ثبت‌نام کنیم. روشن شد که چرا نمی‌خواهم باشم که در ایران متولد می‌شود؟
ورزشی,امروز پنجم شهریور ماه سالروز تولد جهان پهلوان تختی و روز ملی کشتی است، اما انگار فراز و نشیب‌های اخیر این رشته، مانع از برگزاری مراسم بزرگداشت در چنین روزی شده است. به گزارش مهر، سال ۹۶ بود که فدراسیون کشتی پس از حدود چهار سال تلاش و رایزنی با وزارت ورزش و شورای فرهنگ عمومی کشور موفق شد روز پنجم شهریور ماه و زادروز جهان پهلوان تختی را به عنوان روز ملی کشتی در تقویم سال ۹۷ ثبت کند. اتفاقی بزرگ و مهم که نه تنها نام و خاطره جهان پهلوان را بیش از پیش زنده نگه می‌داشت، بلکه یادآور روزی بود به نام ورزش اول کشورمان که تداعی‌گر درخشش و افتخارآفرینی قهرمانان گوش‌شکسته‌ ایران زمین در میادین جهانی و المپیک بود. به هر ترتیب خانواده بزرگ گوش‌شکسته‌ها با ثبت روز ملی کشتی در تقویم سالیانه می‌توانستند سرشان را بالاتر نگه دارند و به خود ببالند که روزی در سال، به نام قهرمانان ملی این عرصه در زادروز جهان پهلوان نامگذاری شده است. پس از این اتفاق مهم و امیدوارکننده، اهالی و متولیان کشتی هر سال در روز پنجم شهریورماه مقارن با زادروز تولد غلامرضا تختی، مراسم بزرگداشتی برپا کرده و ضمن گرامیداشت این اسطوره جوانمردی و پهلوانی، از قهرمانان ملی و پیشکسوتان این عرصه نیز تجلیل و تقدیر می کردند. همچنین این روز بهترین دلیل برای برگزاری مراسم و برنامه‌های خیریه از سوی اهالی کشتی در سراسر ایران بود. برنامه هایی مثل دیدار قهرمانان ملی با جانبازان اعصاب و روان، حضور در جمع اقشار آسیب دیده و ناتوان و همچنین همنشینی و دیدار نام آوران کشتی با کودکان و سالمندان مراکز بهزیستی و بچه‌های تحت پوشش کمیته امداد امام(ره) و ... که هر کدام در روز ملی کشتی برگزار و ماندگار شد. متاسفانه امسال، روز ملی کشتی هم دستخوش تغییر و تحولات فدراسیون شد و یکی از میراث ارزشمند فدراسیون قبلی در کوران مسایل و مصائب کنونی این رشته رو به فراموشی رفت. اهالی کشتی همچون سالهای گذشته انتظار داشتند مراسم گرامیداشت زادروز تختی در روز ملی کشتی امسال باشکوه‌تر از سالهای قبل برگزار و گردهمایی این خانواده بزرگ باعث اتحاد و تعامل بیشتر و از بین رفتن برخی کدورت‌ها شود.  مرحوم غلامرضا در چنین روزی یعنی روز پنجم شهریورماه ۱۳۰۹ در محله خانی‌آباد تهران به دنیا آمد. وی که با قهرمانی در بازیهای المپیک ۱۹۵۶ ملبورن به همراه امامعلی حبیبی، نخستین ورزشکار ایرانی بود که موفق به کسب مدال طلای المپیک شد. تختی با یک مدال طلا و دو مدال نقرهٔ المپیک، دو طلا و دو نقرهٔ قهرمانی جهان و یک طلای بازی‌های آسیایی در فهرست برترین‌های قرن فدراسیون جهانی کشتی قرار دارد. همچنین او یکی از سه کشتی‌گیر ایرانی در کنار امامعلی حبیبی و عبدالله موحد است که نام و تصویر آنها در تالار افتخارات فدراسیون جهانی نصب شد. تختی به جز افتخارات ورزشی، در بحث کمک‌رسانی به بازماندگان زلزله مرگبار بوئین زهرا در سال ۱۳۴۱ نیز توانست خود را برای همیشه در حافظه تاریخی مردم ایران جاودانه کند. جهان پهلوان تختی سرانجام در روز ۱۷ دی ماه ۱۳۴۶ به طرز مشکوکی در هتل آتلانتیک تهران درگذشت، اما تا به امروز بسیاری از اهالی کشتی و مردم علاقمند به ورزش در سالروز مرگ او در آرامگاه ابن بابویه تهران گردهم می آیند و یاد و نام او را زنده نگه می‌دارند.
ورزشی,با نظر مستقیم نادر دست نشان 5 بازیکن از تیم سپیدرود کنار گذاشته شدند. به گزارش سایت رسمی باشگاه سپیدرود رشت، طبق نظر مستقیم نادر دست نشان ضمن تشکر از آقایان متین توکلى، محمد خرم، وحید على آبادى، شاهین اخوى و على خراط براى همراهى سپیدرود تا به اینجاى کار، این بازیکنان از لیست کنار گذاشته شدند. همچنین مونت بت آلاسان که چند روزى در تمرینات سپیدرود شرکت کرده بود نتوانست نظر مثبت نادر دست نشان را به خود جلب کند و فردا راهی تهران خواهد شد. همچنین امکان کنار گذاشتن سه بازیکن دیگر وجود دارد که این تصمیم بعد از بازى پرسپولیس گرفته مى شود. پیام صادقیان نیز پس از صحبتى که با نادر دست نشان انجام داد بعد از بازى مقابل پرسپولیس به تمرینات سپیدرود باز مى گردد. تمرینات تیم همه روزه زیر نظر نادر دست نشان با جدیت تمام در حال پیگیرى مى باشد.
ورزشی,نیمار در پرونده شکایت باشگاه بارسلونا از خود، شکست خورده و به پرداخت غرامت به این باشگاه محکوم شد. به گزارش ایرنا، طبق گزارش موندودپورتیوو باشگاه بارسلونا که سه سال پیش از «نیمار» به دلیل دریافت رقمی معادل ۸.۵ میلیون یورو به عنوان پاداش وفاداری در حالی که کمتر از یک سال بعد این باشگاه را ترک کرد، به دادگاه عالی اسپانیا شکایت کرده بود، در این پرونده به پیروزی رسید. این شکست، شکستی بزرگ برای ستاره برزیلی به شمار می‌آید که شاید بازگشت او به بارسلونا را کاملا تحت الشعاع قرار دهد. نیمار پیش از این از باشگاه بارسلونا به دادگاه شکایت کرده و مدعی شده بود که این باشگاه رقم ۴۳.۶ میلیون یورو به‌عنوان پاداش به وی بدهکار است، اما حالا باشگاه بارسلونا با انتشار بیانیه‌ای اعلام کرد دادگاهی در بارسلونا حکم را به سود این باشگاه کاتالونیایی صادر کرده و ستاره برزیلی پاری‌سن‌ژرمن به پرداخت ۶.۷ میلیون یورو به باشگاه سابق خود متهم شده است. نیمار می‌تواند درخواست فرجام‌خواهی به این حکم را بدهد این پرونده شکایت یکی از دلایلی بود که بخش عمده هواداران بارسلونا در فصل تابستان مایل نبودند این ستاره برزیلی به تیمشان برگردد. بسیاری از نزدیکان بارسلونا از نیمار خواسته بودند برای نشان دادن حسن نیت، از شکایت خود صرفنظر کرده و این پرونده را مختومه اعلام کند. ولی در نهایت چنین اتفاقی نیفتاد.
فرهنگی/هنری,احمد امینی کارگردان سینما و تلویزیون درباره انصراف از کارگردانی مجموعه «ماه و پلنگ» که این شب ها از شبکه سه پخش می شود، گفت: احساس کارگردانی در این پروژه ندارم چون دوستانی در تلویزیون هستند که به جای نویسنده و کارگردان فکر کرده و ایده‌هایشان را اجرا می‌کنند. من سال هاست با تلویزیون کار کرده ام و تا به حال چنین تجربه ای نداشتم که ناظر پخش روی ریتم سکانس، نورپردازی، حرکت دوربین، شخصیت پردازی و مواردی از این دست نظر داشته باشد و نظرش را اعمال کند. به گزارش مهر، وی ادامه داد: آنچه شما می‌بینید، کاری نیست که ما به آن فکر کرده‌ایم، بسیاری از دیالوگ‌ها، مسیر قصه، بسیاری از جمله‌ها، شخصیت‌ها و روابط که با دقت و با توجه به قواعد تلویزیون طراحی شده اند دستخوش حذف و ممیزی شده اند. این موارد، مجموعه را ناقص و الکن کرده است. کارگردان «اولین شب آرامش» بیان کرد: من هر شب پای این سریال می‌نشینم و از حجم تغییرها شگفت زده می شوم. من و آقای سعید مطلبی نویسنده این مجموعه در نامه ای انصرافمان را از ساخت این مجموعه به تهیه کننده و مدیر گروه فیلم و سریال شبکه سه اعلام کردیم. با این شرایط واقعا ادامه کار ممکن نیست. امینی افزود: می توانم از تعداد و شکل این ممیزی‌ها کتابی بنویسم که کمدی و خنده دار است؛ ممیزی به شیوه کارگردانی، مونتاژ، تصویربرداری و... که قبلا تجربه اش را نداشتم. سعید مطلبی نویسنده مجموعه «ماه و پلنگ» نیز گفت: من و آقای احمد امینی دوشنبه ۲۲ آذرماه و به دنبال مجموعه‌ای از ممیزی ها و حذف هایی که ناظر پخش روی این مجموعه داشته از ادامه کار انصراف دادیم. این نامه را به آقای آرمان زرین‌کوب تهیه کننده دادیم و امیدواریم دیگر نام ما در تیتراژ مجموعه ثبت نشود. وی ادامه داد: من این سکانس ها را در فضای مجازی منتشر می کنم تا مخاطبان متوجه شوند که حذف‌ها چقدر غیرحرفه‌ای، غرض ورزانه و از روی بی اطلاعی و بی دانشی بوده است. برای تولید یک مجموعه در تلویزیون میلیاردها تومان از بیت المال مصرف می شود، ده‌ها نفر در یک پروژه زحمت می کشند ولی یک نفر با دیدن هر بخش می تواند اعمال سلیقه کرده و روند کار را مختل کند. مطلبی در پایان سخنانش عنوان کرد: آیا یک مجموعه یا فیلم بدون نظارت در تلویزیون به مرحله تولید می‌رسد؟ متن پس از عبور از فیلترهای مختلف به مرحله ساخت می رسد، پس از آن ناظر کیفی در کنار مجموعه قرار دارد و بر جمله ها و کلمه ها نظارت می کند، مدیر گروه فیلم و سریال متن را می‌خواند و در جریان امور است، رییس شبکه هم همین طور. بعد یک نفر در پایان راه و پس از همه مراحل به جایگاهی در تلویزیون می رسد که مسیر داستان و شکل مجموعه را عوض می‌کند. مجموعه «ماه و پلنگ» به تهیه کنندگی آرمان زرین کوب از شبکه سه پخش می شود. داریوش ارجمند، آتنه فقیه نصیری، علی شادمان، شاهرخ استخری، ویدا جوان و ... بازیگران این مجموعه هستند.
ورزشی,بازیکنان پرسپولیس فوت مادر بشار رسن را به این بازیکن تسلیت گفتند. به گزارش ایلنا، بازیکنان پرسپولیس پیش از شروع دیدار امروز برابر نود ارومیه با طرحی روی پیراهن خود به بشار رسن بابت درگذشت مادرش ادای احترام کردند. رسن هفته گذشته در غم از دست دادن مادر خود سوگوار شد. بازیکنان پرسپولیس به همین خاطر به بشار رسن تسلیت گفتند.
سلامت,بیشترین زمان نگهداری برنج پخته شده داخل فریزر تا ۶ ماه است، ولی توصیه می‌شود که برنج داخل فریز را نهایت بعد از ۱ تا ۲ ماه استفاده کنید.   همان‌گونه که می دانید بهتر است غذا در همان وعده‌ای که برای آن تهیه و پخته شده است استفاده گردد. ولی به‌هر صورت با توجه به وضعیت زندگی‌های کنونی بسیاری از روزها آشپزی کردن ممکن نیست و بسیاری از روزها داشتن غذای آماده برای گرم کردن و مصرف بسیار مهم می باشد.     چنانچه نحوه نگهداری برنج پخته در فریزر را به خوبی بدانید می­ توانید حتی تا سه ماه هم از برنج در فریزر نگهداری کنید ولی سه ماه مدت زمان زیادی است و بهتر است که کمتر این کار را انجام دهید. چون همان گونه که گفتیم بهترین زمان استفاده از برنج یخ زده یک ماه است.       نخستین مورد درباره نگهداری برنج پخته در فریزر سرد کردن زود هگام آن است. نمی­ توان برنج داغ را داخل فریزر قرار داد و حتما باید سرد شود. از سویی بهتر است برنج بیشتر از دو ساعت نیز در دمای اتاق قرار نگیرد. پس قدری که دمای برنج پایین آمد آن را درون یخچال قرار دهید تا تا به طور کامل سرد شود و آماده­ ی فریز شدن گردد.       انتخاب ظرف مناسب دومین مرحله از نگهداری برنج در فریزر است. چنانچه شما از ماکروویو برای گرم کردن برنج استفاده می­ کنید بنابراین بهتر است از ظروف ویژه همین کار استفاده کنید.   فاموش نکنید قبل از آنکه ظرف را داخل فریزر قرار دهید حتما هوای داخل آن را بگیرید. چنانچه ماکروویو ندارید می­توانید از ظرف­ هایی با درب محکم و نفوذناپذیر استفاده کنید تا برنج هیچ هوایی نکشد. و یا اینکه می­توانید از کیسه­ های فریزر زیپ­دار استفاده کنید. ویژگی کیسه­ ی فریزر آن است که جای کمتری در فریزر می گیرد.     بهترین دما برای نگه­داری برنج پخته در فریزر (و یا کلا هر ماده­ ی غذایی دیگر) ، ۱۸- درجه سانتی گراد است. پس زمانی که برنج را داخل فریزر می گذارید حتما مناسب بودن دمای فریزر را چک کنید تا برنج شما خراب نشود.       - مقدار زیادی برنج را فریز نکنید. گذاشتن تعداد زیادی بسته­ ی برنج بر روی همدیگر سبب  فشار آمدن و له شدن دانه های برنج می­ شود. چون در ابتدا که برنج داخل فریزر گذاشته می­ شود نرم است.   - فراموش نکنید که نگهداری برنج پخته در فریزر آخرین راه حل برای نگهداری برنج است. سعی کنید همیشه به اندازه ­ای برنج بپزید که چیزی از آن باقی نماند. چون در هر صورت برنج فریز شده کیفیت اولیه ­ی خود را ندارد و هر قدر نیز اصولی فریز شود باز هم دانه­ های آن تا حدی خورد می­ شوند.   - چنانچه هدفتان از نگهداری برنج پخته در فریزر استفاده برای سوپ و آش و … است کیسه فریزر بهترین ظرف برای نگهداری است. چون دیگر مهم نیست که دانه­ ها خورد شوند. در این صورت حتی می توانید برنج را به صورت یخی به غذای مورد نظرتان اضافه کنید.       - برنج پخته­ ی مخلوط با سبزیجات و یا حتی مرغ و گوشت را نیز می­ توانید فریز کنید. تنها به یاد داشته باشید که در این صورت بهترین زمان استفاده از یک ماه هم کمتر می ­شود و بهتر است در خیلی زود خورده شود.   منبع:برترین ها
فرهنگی/هنری,گروه موسیقی سنتی ایران «نغمه اصفهان» به مناسبت عید سعید فطر کنسرتی در تالار فرهنگسرای «ووک ستفانوویچ کاراجیچ» شهر بلگراد برگزار کرد که مورد استقبال ایرانی ها، دیپلمات های مقیم و هنردوستان صربستانی قرار گرفت. به گزارش ایرنا، گروه موسیقی سنتی ایرانی نغمه اصفهان که دومین کنسرت خود را در چند روز اخیر در این فرهنگسرا اجرا کرد، سرودهای عارفانه، میهنی، عامیانه و آهنگ هایی بی کلام را به اجرا گذاشت.  حسین ملا عبداللهی سفیر جمهوری اسلامی ایران در صربستان نیز در این مراسم شرکت داشت و از اجراهای تحسین برانگیز گروه موسیقی نغمه اصفهان تشکر و قدرانی کرد.  وی برگزاری مناسبت های فرهنگی متقابل در جمهوری اسلامی ایران و جمهوری صربستان را راهکار مناسبی برای آشنایی بیشتر دو ملت با فرهنگ و تمدن یکدیگر توصیف و ابراز امیدواری کرد که همکاری های فرهنگی دو کشور بیش از پیش گسترش یابد.  سفیر ایران در صربستان افزود: به مناسبت بزرگداشت هشتادمین سالگرد تأسیس روابط دیپلماتیک دو کشور که قرار است در نیمه دوم سال جاری میلادی در بلگراد برگزار شود، برگزاری برنامه های متنوع فرهنگی نیز در دستور کار قرار گرفته است.
سیاسی,معاون اول قوه قضاییه در برنامه دستخط با اشاره به مبارزه با مفاسد اقتصادی گفت: مبارزه با مفاسد اقتصادی بدون خط قرمز، کار آسانی نیست.
فناوری,شرکت نوپای ژاپنی مزرعه دریایی شناور به نام را طراحی کرده است که از آب دریا برای کشت گیاهان استفاده می کند. این ساختار نوآورانه فناوری مقاوم در برابر نمک و معماری دوستدار دریا ترکیب کرده و راه حلی بالقوه برای مشکل مرتبط با تغییرات اقلیمی ارائه می کند. اقیانوس سبز قابلیت جمع آوری آب باران را دارد، کیفیت آب اطراف خود را بهبود می بخشد، به تولید مواد غذایی کمک می کند در شرایطی که موجب صرفه جویی در مصرف آب شده و یک ساختار معماری پایدار است. افزایش سطح آب دریاها به دلیل تغییرات اقلیمی که می تواند کشاورزی را به شدت تحت تاثیر قرار دهد، به یک نگرانی جدی تبدیل شده و این روند به معنای زمین کمتر برای کشاورزی و همچنین آسیب دیدن زمین های ساحلی به دلیل نمک بیش از حد است. شرکت ان-آرک مزرعه دریایی شناور اقیانوس سبز را با مشارکت که یک شرکت پژوهش و توسعه فناوری کشاورزی است، طراحی کرده و ساخت نمونه اولیه آن را تا سال 2022 هدف قرار داده است. اقیانوس سبز یک گلخانه شناور است که از پنل های خورشیدی برای تامین نیروی مورد نیاز خود استفاده می کند و در برابر نمک مقاوم است. در ساخت این سازه از تخته های نازک چوب همراه با اتصالات کربنی استفاده خواهد شد. یک پوشش ویژه نیز به شناوری هرچه بیشتر مجموعه کمک می کند. زمانی که روی آب قرار بگیرد، این سازه دو منطقه سبز ایجاد خواهد کرد که یکی فضای تولید مواد غذایی در سطح شناور و دیگری لایه ای از جلبک است که شرایط محیط زیر آب را بهبود می بخشد. شکل متمایز سقف اقیانوس سبز به جمع آوری آب باران کمک می کند. با ترکیب آب باران و آب دریا، تنظیم pH و تنظیم میزان رقیق بودن در سامانه تصفیه این مجموعه انجام می شود و آب و کود برای تغذیه گیاهان تولید می شود. از آب دریا برای تهویه مطبوع و تنظیم دمای مزرعه نیز استفاده می شود. ترجمه: محمدمهدی حیدرپور
حوادث,فرمانده انتظامی استان قم از دستگیری متهمی که اقدام به سرقت آیینه بغل خودرو‌های مدل بالا در استان کرده بود، خبر داد. به گزارش خبرگزاری فارس از قم به نقل از پایگاه خبری پلیس، عبدالرضا آقاخانی اظهار کرد: در پی سرقت‌های متعدد آینه بغل خودرو‌های مدل بالا در سطح استان توسط فردی ناشناس، موضوع دردستور کار ویژه قرار گرفت. وی افزود: در بررسی‌های اولیه مشخص شد متهم با استفاده از یک خودروی «پراید» اقدام به سرقت می‌کند. فرمانده نیروی انتظامی قم ادامه داد: ماموران در تحقیقات تکمیلی پی بردند که متهم موصوف شغل شیشه بری داشته و آشنایی کامل به باز و بسته کردن آیینه خودرو‌ها دارد. وی اضافه کرد: با انجام یک سری اقدامات پلیسی، متهم مذکور شناسایی و دستگیر شد. آقاخانی بیان کرد: متهم در بازجویی به عمل آمده به ۴۰ فقره سرقت اعتراف کرد که پرونده تشکیل و به همراه متهم برای انجام مراحل قانونی به مرجع قضائی استان معرفی شد.
فناوری,"گرفتن عکس هایی به موقع در بسیاری موارد با شانس عکاس، به ویژه عکاسان آماتور، ارتباط مستقیم دارد، اما در مورد آنهایی که نگاه حرفه ای به عکاسی دارند، جدا از شانس، مهارت، صبر و اراده نیز در ثبت لحظه هایی منحصر به فرد نقش دارند. ، رقابتی است که در آن عکاسان برخی از عجیب‌ترین و خنده‌دارترین عکس هایی که از حیوانات ثبت کرده اند را ارائه می کنند. در ادامه می توانید برخی از این عکس های خنده‌دار که در رقابت سال 2021 حضور دارند را مشاهده کنید. زمانی که عقاب سرسفید برای شکار این سگ دشتی ناموفق بود، سگ دشتی با جسارت خاصی به سمت عقاب حمله کرده و وی را به اندازه کافی مبهوت کرد تا به نزدیک‌ترین سوراخ فرار کند. این عکس توسط آرتور تروینو ثبت شده است.   ""زندگی قرنطینه ای"" عکسی است که توسط کوین بیسکابورن ثبت شده است و یک خانواده پر جمعیت از راکون ها را نشان می دهد که در فضایی کوچک در تنه یک درخت جمع شده اند. این عکس در جنوب غربی اونتاریو در کانادا گرفته شده است.   در این عکس که توسط جیوانی کوئرزانی گرفته شده است، این گونه به نظر می رسد که شیر جوان در به مهارت های عکاسی وی می خندد.   به گفته اندرو مایز، عکاسی که این عکس را در در آفریقای جنوبی گرفته است، ظاهر این پرنده می تواند وضعیت خلقی بیشتر ما در صبح اولین روز کاری پس از تعطیلات آخر هفته را نشان دهد.   در این عکس که توسط کی‌تی وانگ گرفته شده است، این گونه به نظر می رسد که پرنده بوتیمار زرد بین دو ساقه گل نیلوفر آبی در حال انجام یک حرکت یوگا است.   در این عکس که توسط لوسی بوریج گرفته شده است، یک غزال در دیده می شود. گفته شده است یکی از دلایل جهش های این حیوانات زیبا هیجان و شادی است.   این عکس که توسط تام اسونسون گرفته شده است، پنگوئن هایی را مشغول موج سواری نشان می دهد و این گونه به نظر می رسد که از این کار بسیار خوشحال هستند.   این عکس توسط فیلیپ استار در کوراسائو، جزیره ای در دریای کارائیب جنوبی، گرفته شده است یک جعبه ماهی را نشان می دهد. به طور معمول عکاسی از جعبه ماهی ها دشوار است زیرا اگر بیش از حد به آنها نزدیک شوید، پشت خود را به سمت شما می کنند. خود عکاس نیز انتظار ثبت چنین عکس خاصی را نداشته است.   در این عکس که توسط لیا اسکادان گرفته شده است، دو کانگورو خاکستری غربی در حال مبارزه دیده می شوند که لگد یکی از آنها خطا رفته و به شکم کانگورو دیگر برخورد نکرده است.   در این تصویر که توسط روهین باکشی گرفته شده است، اسب آبی کوچک قصد دارد توجه مادر خود را جلب کند، اما به نظر نمی رسد در این زمینه موفق شده باشد.   در این عکس که توسط تکسما گارسیا لاسکا گرفته شده است، این گونه به نظر می رسد که ماهی از گرفتار شدن در منقار پرنده ماهیخوار حیرت کرده است. ترجمه: محمدمهدی حیدرپور"
ورزشی,تیم ملی شمشیربازی اسلحه سابر ایران با شکست برابر کره جنوبی و کسب عنوان نایب قهرمانی به کار خود در جام جهانی ایتالیا پایان داد. به گزارش خبرگزاری مهر، فینال مسابقات شمشیربازی جام جهانی ایتالیا در بخش تیمی امروز در پادووا و میان دو تیم ایران و کره جنوبی برگزار شد. در این دیدار تیم ایران با نتیجه ٤٥ به ٢٨ برابر حریف مدعی خود شکست خورد و به عنوان نایب قهرمانی دست یافت. پیش از این دیدار، تیم ملی ایران در مرحله نیمه نهایی مقابل ایتالیا پیروز شده بودند. اسپانیا، کانادا و مجارستان هم دیگر تیم‌هایی بودند که تیم ایران بر انها غلبه کرده بود. تیم ملی شمشیربازی ایران با ترکیب علی پاکدامن، مجتبی عابدینی، محمد فتوحی و محمد رهبری و با هدایت پیمان فخری در جام جهانی ایتالیا شرکت داشت.
فرهنگی/هنری,به گزارش روابط عمومی سریال شهرزاد، بالاخره اولین قسمت از فصل دوم سریال پر مخاطب «شهرزاد» از راه رسید تا پایانی بر انتظار دوست‌داران این مجموعه شبکه خانگی باشد، آغاز توزیع دوباره این مجموعه عاشقانه که در بستر تاریخی روایت می‌شود، بهانه خوبی‌ بود تا جویای نظرات جمعی از اهالی رسانه درباره قسمت اول فصل دو «شهرزاد» شویم. آنچه در پی می‌خوانید چکیده نظرات 30 نفر از اهالی رسانه درباره آغاز فصل دوم «شهرزاد» است. با استقبال از آغاز فصل دوم سریال شهرزاد عنوان کرد: فصل دوم «شهرزاد» آمد؛ خبری خوشحال کننده. البته این خوشحالی به دلیل جذابیت فصل اول آن است و پایان غافلگیرکننده‌اش که قلابِ کنجکاوی تماشاگران را در دست گرفت تا مشتاقانه به انتظار فصل دوم آن بنشینند و زندگی به هم گره خورده‌ی قباد و فرهاد و شهرزاد را دنبال کنند. آرتا با اشاره به قسمت اول فصل دوم نیز گفت: حضور رویا نونهالی در قسمت اول این مجموعه  با چهره‌ی جذاب و بازی تاثیرگذار از نقطه قوت این قسمت است. آمدن غافلگیر کننده عمه بلقیس به تهران و بسط این شخصیت فرعی ِفصل اول  در فصل دوم انتخاب هوشمندانه‌ای بود همچون داستان‌های «هزار و یک شب شهرزاد» و حالا همه منتظریم تا ادامه داستان را ببینیم. هم قسمت اول از فصل دوم سریال را پرکشش دانست و گفت: با شروع فصل دوم شهرزاد به نظر می‌رسد که همه چشم انتظار این فصل بودند و کشش و پرداخت مناسب و بجا در فصل اول باعث شد این اتفاق برای فصل جدید رخ دهد. وی افزود: با دیدن قسمت اول زود است که بخواهیم درباره آن حرفی بزنیم اما سابقه حسن فتحی نشان می‌دهد که باز هم شاهد غافلگیری دیگری از این کارگردان هستیم؛ همانطور که در فصل اول هم با انتخاب بازیگران و قصه مخاطب پسند مردم را جذب خود کرد. البته با آن چیزی که از قسمت اول فصل دوم دیدیم ای کاش بخش عاشقانه داستان مقداری کمتر می‌شد و قصه به سمت روایت داستانی خود جلو می‌رفت اما با این حال با ورود شخصیت‌های جدید پیش بینی می‌شود اتفاق‌های غافلگیر کننده‌ای برای بیننده تدارک دیده باشند. درباره قسمت جدید سریال شهرزاد گفت: سریال شهرزاد فارغ از هر نوع نگرش و علت معلولی که در ساخت فیلم و سریال در دنیای معاصر وجود دارد، حکایت این موضوع است که ما همیشه شاهد این موضوع هستیم که قسمت های دوم یک تریلوژی یا سریال همیشه مانند قسمت نخست آن با اقبال مخاطبان همراه نیست اما نگاه حسن فتحی و نگرش او باعث می شود ما به آینده سریال شهرزاد امیدوار باشیم. وی ادامه داد: حال باید منتظر ماند و ماجرا را به سبک حسن فتحی دید. او که  درام را می شناسد و تاکنون نشان داده تاریخ معاصر را نیز به خوبی می شناسد و فیلم هایی که او تا کنون ساخته نوید همین موضوع را می دهد از ازدواج به سبک ایرانی ، مدار صفر درجه، پهلوان ها نمی میرند تا  .... فتحی در فصل نخست شهرزاد به درستی توانست مخاطب را هر هفته مجاب کند که قسمت بعدی سریال را ببیند و همین نگاه باعث شد که شهرزاد یکی از پرفروش ترین سریالهای اجتماعی در شبکه خانگی باشد.اما ما در فصل دوم به اصطلاح ورزشی ها با یک قهرمان روبرو هستیم که باید از قهرمانی اش دفاع کند و همین نگاه شاید ضربه ای شدید به سریال بزند. درباره فصل دوم شهرزاد گفت: استارت درست داستان برای ساخت آثاری که فصل دوم پیدا می‌کند ازاوجب واجبات است که ازاین حیث قسمت نخست «شهرزاد» دراین زمینه نمره قبولی دریافت می کند، زیرا تعلیق برآمده و کشش درام‌ داستانک‌های آن همچنان خبراز دلربایی آن نزد مخاطب مانند فصل یک می‌دهد. وی ادامه داد: اتصال سازی خرده داستان‌های فرعی به داستان مرکزی مثل معرفی بی نظیر کاراکتراصلی ومحوری فصل دوم «شهرزاد» عمه بلقیس و ورود او به کاخ بزرگ آقا برای رسیدگی به امورات تجاری واقتصادی خاندان دیوان سالار پس ازدرگذشت او و نشاندن قباد برجای مرحوم تازه از دنیا رفته و ادامه تلاش‌های قباد برای تصاحب مجدد شهرزاد به همراه بستری تنها یادگار بزرگ آقا «شیرین» در تیمارستان...حاکی از ایجاد ظرفیت لازم برای تماشای قسمت های بعدی است. درباره قسمت اول فصل دوم سریال اظهار کرد: حسن فتحی همیشه سعی کرده در کارهای خود فرهنگ، آداب و رسوم ایرانی به‌خصوص تهران قدیم را به بهترین شکل برای مخاطب به تصویر بکشد. به‌نظرم معماری بادوام‌ترین بیان از یک فرهنگ اصیل است. در قسمت اول فصل دوم شهرزاد نشان دادن بناهای تاریخی اصفهان بسیار جذاب و می‌تواند در جذب گردشگران داخلی و خارجی هم موثر باشد. با بیان این‌که به اعتقاد من اظهار نظر درباره فصل دوم شهرزاد کمی زود است، گفت: اما در کل من چندان راضی نبودم، چون کش‌‌های بی‌دلیل داشت و صحنه اضافی در آن زیاد بود. او در ادامه، بازی‌ها را تقریبا یک‌دست خواند و با بیان این‌که به نظر بازیگران ریتم خودشان را به خوبی حفظ کرده بودند، افزود: اما به اعتقاد من گره‌افکنی که باید ایجاد می‌شد، چندان گره محکمی نبود و بیشتر به‌خاطر خاطره‌بازی با فصل اول جذابیت داشت. با بیان اینکه مجموعه‌ی «شهرزاد» موفق بوده است گفت: این‌را قسمت اول بخش دومش اصلا نمی‌گوید، که اصلا قسمت اول بخش دوم هر مجموعه‌ی موفقی، معمولا به دلیل‌های فنی، نه قابل اعتنا است و نه ملاک قابلی برای ارزیابی. رقم‌ها البته می‌گویند مجموعه‌ی «شهرزاد» موفق بوده است؛ اما رقم‌ها نه‌تنها خیلی وقت‌ها قابل اعتماد و ملاک قابلی برای ارزیابی نیستند، که بسیاری وقت‌ها، اتفاقا ملاک و معیار ارزیابی معکوس هستند. وی ادامه داد: با این حال، پس چرا مجموعه‌ی شهرزاد را موفق می‌دانیم؟ و چرا خیلی از مردم به این مجموعه اعتماد کرده‌اند و به آن دل سپرده‌اند؟ دلیل‌های فنی زیادی دارد که درباره‌ی آن‌ها مفصل می‌توان صحبت کرد و البته مجالش اینجا نیست. حتا درباره‌ی خیلی چیزها هم می‌توان صحبت کرد که اگر رعایت می‌شدند، این مجموعه موفق‌تر هم می‌توانست بشود. از همه‌ی این بحث‌ها بگذریم. من دوست دارم فقط به این نکته اشاره کنم؛ مجموعه‌ی «شهرزاد»، حتا شاید برخلاف باور اولیه‌ی سازندگانش، موفق شد؛ چون با «عشق» رفتار محترمانه‌ای داشت؛ یک احترام دل‌انگیز، باوقار و واقعیت‌پذیر. بهرامی همچنین گفت: وقتی «شهرزاد» می‌بینیم، برخلاف برخی مجموعه‌های این روزهای تلویزیون - با محور «عشق» - مجبور نیستیم گستاخی‌ها و لرزاندن پره‌های دماغ‌ها و ورقلمبیده کردن چشم‌ها را به‌نام «عشق» تحمل کنیم و عذاب بکشیم! این‌را از یک شاعر بپذیرید؛ «عشق» مفهوم سهل و ممتنعی است؛ یعنی خیلی آشنا و به نظر ساده است اما روایت کردنش کار بسیار دشواری است. آقای فتحی در مواجهه با این مفهوم بسیار متضاد انتزاعی، خیلی خوب عنان قصه را در اختیار باورپذیری و دل‌انگیزی گرفته است. نیز گفت: تنها با ديدن قسمت اول سريال نمي‌توان در ادامه رويه داستاني شهرزاد كه جز پرمخاطب‌ترين سريال‌هاي شبكه نمايش خانگي است، نقد و نظري نوشت و از الان قضاوت كرد كه آيا اين سريال مانند فصل اول در اوج مي‌ماند يا خير؟ با اين حال شهرزاد با ادامه پايان فصل قبل، آغاز شد. آغازي كه حسن فتحي در لوكيشن‌ها و فضاسازي پا را فراتر گذاشته و اين بار به سراغ اصفهان رفته است. فتحي نشان داده كه از عهده اين كار به خوبي بر مي‌آيد، اين بار نيز فضاسازي، دكور و طراحي لباسش باز هم به مذاق تماشاگر خوش آمده است. وی ادامه داد: حضور شخصيت‌هاي جديد در شهرزاد 2 و ورود آنها از ابتدا نيز شكل خاصي به سريال بخشيده هر چند جاي خالي بزرگ آقا به سبب نقشي كه داشت و توانايي بازيگر در بازي و ماندگاري‌اش در ذهن تماشاگر ديده مي‌شود. بايد ديد ادامه داستان چگونه پيش خواهد رفت و شخصيت‌هاي اضافه شده تا چه اندازه در ادامه داستان نقش دارند و تا چه اندازه مي‌توانند جذابيتي كه در فصل اول ايجاد شده بود را ادامه دهند؟ اما نمي‌توان اين موضوع را منكر شد كه داستان شهرزاد كماكان در ميان سريال‌هاي شبكه نمايش خانگي و حتي تلويزيون كه اين روزها كار چشم‌گيري در سريال‌سازي انجام نداده، در ميان علاقمندانش در اوج قرار دارد. ابتدا با منسجم خواندن خلاصه فصل اول سریال که با نام «قصه‌های شهرزاد» عرضه شده بود، گفت: قسمت اول فصل دوم سریال، داستانی ملتهب و پر ماجرا و احتمالا پیچیده را نوید می‌دهد. وی در عین حال یادآور شد: به نظر می‌رسد که در برخی موارد با یک افت نسبی روبرو باشیم. این مسئله از تیتراژ متفاوت این فصل خودنمایی می‌کند تا  قدرت و کشش بازیها و کارگردانی که به نظر میرسد دست کم در این قسمت کاسته شده که امیدوارم در قسمت‌های بعدی این افت جبران شده و پروژه با همان جذابیت گذشته پیش برود. شاید یکی از دلایل عمده این حس خلاء حضور و نقش‌آفرینی بی‌نظیر علی نصیریان در نقش بزرگ آقا باشد که به فراخور داستان از گردونه خارج شد. حجت الاسلامی یاداور شد: برخی از اشکالات می‌توانست وجود نداشته باشد به عنوان مثال حرکت دورانی فرهاد و شهرزاد در فضای مسجد شیخ لطف‌الله خیلی مصنوعی و دور از امضای حسن فتحی بود. یا مثلا به رغم اجرای با کیفیت جلوه‌های ویژه کامپیوتری در حرکت خودروها ضعف‌هایی وجود دارد که یکی از واضح ترینش در آخرین سکانس و زمانی که شهرزاد در ماشین منتظر فرهاد نشسته به نظر می‌آید که عابرینی که از پشت ماشین در حرکت‌اند دارای فاصله و پرسپکتیو مناسبی نیستند و  در نتیجه کولاژ انجام شده وصله‌ای به نظر می‌آید. سريال شهرزاد كاملا در ابتداى راه دانست و گفت: حالى كه سرى اول اين سريال پرمخاطب با استقبال بى‌سابقه مواجه شد، ابتداى سرى دوم اين مجموعه مى‌توانست با انرژى و روايت جذاب‌ترى آغاز شده و مخاطب را با خاطرات سرى قبل دوباره به وجد بياورد.بازى بازيگران اصلى اين مجموعه از جمله ترانه عليدوستى و مصطفى زمانى بسيار سرد و تصنعى به نظر مى‌رسد و اين حس به مخاطب منتقل مى‌شود كه براى سرى دوم اين مجموعه، دست گرمى مى‌كنند. وی ادامه داد: اما نقطه اوج شهرزاد ٢ بازى بی‌نظير شهاب حسينى است كه مخاطب را غرق در نقش قباد و ماجراى عشق او در سرى اول مى‌كند! با این تفاسیر، بعد از بزرگ آقا، تنها نجات دهنده شهرزاد ٢ را مى‌توان شهاب حسينى خواند. نیز گفت: فصل دوم شهرزاد با مجموعه‌ای از بهترین بازیگران سینما و تلویزیون دوشنبه‌های هر هفته میزبان خانه‌های‌مان شده است. حسن فتحی این بار در فصل دوم با به تصویر کشیدن اصفهان دهه 40 و 50 در قسمت اول، بیننده را به بهترین نحو به آن زمان و اصفهان زیبا و زاینده رود پرآب سوق داد.به نظر می‌رسد آرامش قبل از طوفان و شروع اتفاقات برای شهرزاد در قسمت های آینده به خوبی به تصویر کشیده شده است. با اشاره به این‌که چندان از قسمت اول فصل دوم شهرزاد راضی نبودم، گفت: سری جدید شهرزاد بالاخره آمد.از آن خوشم آمد،نه.اما حسن فتحی کارگردانی نیست که بتوانم با جرأت و اطمینان بگویم در ادامه هم نظرم همین خواهد بود یا خیر!فتحی هرچند مثل «میوه ممنوعه» فوق العاده اش این بار علیرضا نادری را با آن اعجازش در دیالوگ نویسی همراه ندشت،اما در سری اول شهرزاد ثابت کرد متکی به شخص نیست و در کنار نغمه ثمینی هم میتواند همان طور با قدرت بنویسد و به تصویرش بکشد. وی ادامه داد: قسمت اول سری جدید شهرزاد،آنتاگونیست خوفناکش،بزرگ آقا را ناگزیر از دست داده و به ضرب فلش بک هم نمیتواند علی نصیریان را به یاری بطلبد.این نقطه ضعف در قسمت اول حسابی به چشم آمد.از سوي دیگر خود شهرزاد هم به واسطه رویگردانی اش از قباد و ازدواج با فرهاد،یک اشتباه تاکتیکی نزد تماشاگر داشت.خبطی که تماشاگران دوستدار شهاب حسینی_که تعدادشان هم اندک نیست_ آنرا حتی با توجه به ضروریات شکل گیری درام برنمی تابند.شهاب با همان کاریزمایی که مشابهش را در «سوپراستار» تهمینه میلانی یا «رخساره» امیر قویدل،به عنوان دو فیلم به شدت عامه پسند و به یادماندنی دیده ایم،در قالب قباد سمپات و جذاب است;حتی اگر سیاه مست باشد و توطئه بچیند.این خصوصیت که در شهرزاد به خوبی در راستاي درام پرداخته و به قامت شهاب حسینی دوخته شده،اینجا حالا او را در موضع یک قهرمان نشانده است.جایگاهی که تا پیش از این در اختیار کاراکترهای شهرزاد یا تا حدودی فرهاد بود. داداشی افزود: آيا عمه نورسیده می تواند خلأ غیبت بزرگ آقا و سياستها و قلدری های تمامیت خواهانه نفسگیرش را پر کند?این سوال را با دیدن رویا نونهالی از خودم پرسیدم.در قسمت اول که فرصت نداشت یا زمینه اش فراهم نبود.این بازیگر بگیر نگیر دارد و نباید هم فراموش کرد نصیریان چنان درخشان بوده که آلترناتيو تراشیدن برایش نه محال،که دشوار است.قسمت اول با تمرکز بیش از حد روی رابطه عاشقانه نچسب شده فرهاد و شهرزاد هم وقت زیادی هدر داد.گافهای تروکاژ در بخشهای اصفهان و بویژه حرکت اتومبیلها نیز همانقدر غیرقابل تحمل بودند که سکانسهای چهلستون و پل خواجو،عالی. وی همچنین گفت: در قسمت دوم کار سازندگان سخت تر است.اگر رویاروییها و گره افکنی های درگیرکننده شان را رو نکنند و آنها را فدای تداوم معارفه و تکرار دانسته ها کنند،دوباره حوصله مان سر می رود! داداشی  در ادامه اظهار کرد: با دیدن رویا نونهالی از خودم پرسیدم که آيا عمه نورسیده می‌تواند خلأ غیبت بزرگ آقا و سياست‌ها و قلدری‌های تمامیت‌خواهانه نفسگیر او را پر کند، که در پاسخ باید بگویم حداقل در قسمت اول که این فرصت را نداشت. در یادداشت خود درباره قسمت اول فصل دوم نوشت: سري اول شهرزاد با موفقيت كم نظيري از سوي  مخاطبان روبرو شد و همين موضوع منجر شد تا دنبال كنندگان اين اثر تشنه ديدن سري دوم باقي بمانند.سري دوم خيلي سريع و بدون حاشيه و نقب به گذشته آغاز شد تا نشان بدهد هنوز هم ميخواهد حرف اول را در شبكه نمايش خانگي بزند. اما نكته قابل تأمل در اين ميان تعللي بود كه در روايت صحنه ها بخصوص صحنه هاي مربوط به ماه عسل شهرزاد و فرهاد مخاطب با آن مواجه بود. در كنار آن يكسري ايرادات فني هم مشهود بود كه از نگاه مخاطب دور نماند. وی ادامه داد: البته نميتوان از طراحي صحنه خوب مربوط به اصفهان گذشت. ورود رويا نونهالي در نقش خواهر بزرگ اقا نيز اتفاق قابل توجهي در اين سريال بود كه با بازي خوب و محكم اين بازيگر نشان داد كه احتمالا در قسمت هاي بعدي با اتفاقات مهمي روبرو خواهيم بود. ، برآن است که اگر شخصیت اصلی سریال شهرزاد در فصل اول مردان بودند و در راس آن‌ها بزرگ آقا قرار داشت که برای زنان تعیین تکلیف می‌کرد، در فصل دوم قدرت در دست زنان افتاده است و این‌بار آن‌ها هستند که میدان‌داری می‌کنند. او با تاکید بر این‌که فتحی به خوبی داستان شهرزاد را مانند یک سیب چرخانده است و در ادامه به بیننده آن سوی ماجرا را نشان می‌دهد، اظهار کرد: با این نوع روایت و داستان‌پردازی که فتحی و ثمینی برای فصل دوم انتخاب کرده‌اند، باید شاهد شگفتی‌های جذاب بیشتری باشیم. ، حسن فتحی را به‌خاطر آغازی هیجان‌انگیز در فصل دوم شهرزاد، در بازگرداندن مخاطب به سمت تماشای بخشی دیگر از این مجموعه موفق خواند و ادامه داد: اما در ادامه که به‌دنبال معرفی شخصیت‌های جدید داستان بودیم به نظر می‌رسد که کمی به بی‌راهه رفت و روایت ماجرا شکل دیگری به خود گرفت، به این معنا که در قسمت اول فصل دوم شهرزاد، شاهد قوام اولیه روایت نیستیم تا جایی که به نوعی جذابیت اولیه خود را از دست داده است. این خبرنگار درباره دلایل این اتفاق گفت: دلیل آن را می‌توان در طرح روایت جدید و معرفی شخصیت‌ها عنوان کرد. نیز با ابراز امیدواری از این‌که فصل دوم نیز مانند فصل اول با اقبال مواجه شود، اظهار کرد: با توجه به موضوعی که در فصل اول دیدم، قسمت اولش باید کمی گیراتر می‌بود چرا که مدت زیادی از پایان فصل اول آن می‌گذرد. وی افزود: بار عشقی این سریال یکی از کلیدهای موفقیت آن در فصل اول بود که این موضوع باید در قسمت‌های بعدی فصل دوم کاملا تقویت شود. هم درباره فصل اول نوشت: فیلم گوزن‌ها مثل اکثر فیلم‌های مسعود کیمیایی پر از دیالوگ‌هایی است که تا سال‌ها در ذهن می‌ماند و می‌شود مانند ضرب‌المثل  آن را به کار برد. یکی از دیالوگ‌های فیلم که ما بین دو رفیق قدیمی رد و بدل می‌شود، این است: «وقتی رفتی نفهمیدم کی داره می‌ره. حالا که اومدی فهمیدم کی اومده». قصه آغاز پخش سری دوم سریال شهرزاد هم مثل همین دیالوگ است. سریالی که وقتی نخستین قسمت از سری اولش پخش شد، کسی نمی‌دانست قرار است چه تحولی در صنعت سینمای ایران و بخصوص بخش نمایش خانگی ایجاد کند، اما اکنون همه می‌دانند که سری دوم چه چیزی به سینمای ایران عرضه شده است. حالا همه علاقمندان «شهرزاد» با یک تصویر ذهنی از سریالی قوی و پرکشش‌ به تماشای سری دوم خواهند نشست. قطعا این موضوع از یک سو باعث مسرت دست‌اندرکاران شهرزاد خواهد بود که مجموعه‌شان از پیش مشتری‌های ثابت دارد و از سوی دیگر نگرانی از آنچه در آینده رخ خواهد داد وجود دارد. وی ادامه داد: شهرزاد در قسمت اول سری جدید به یادآوری آنچه گذشت و معرفی چهره‌های جدید گذشت، قضاوت برای آینده این سریال نیازمند پخش چند قسمت از مجموعه و دریافت نظرات مخاطبان است. پس چه موافقان و چه منتقدان مجموعه باید چند هفته‌ای را صبر کنند و درگیر قضاوت‌های احساسی نشوند. ، با اشاره به این‌که شبکه نمایش خانگی بعد از چندین تجربه در عرضه محصولات دنباله‌دار نمایشی، یک سالی هست که اقدام به پخش مجموعه‌ای تازه کرده است؛ شهرزاد را به مدد داشتن کارگردانی کاربلد و شناخته شده و شماری از بازیگران مطرح سینما و تلویزیون، نمونه موفق محصول شبکه خانگی عنوان کرد و افزود: فتحی، کارگردان این مجموعه پیش از این هم با ساخت مجموعه‌هایی چون «شب دهم» و «مدار صفر درجه» ثابت کرده بود که هم تاریخ و روایت آن را می‌شناسد و هم چگونگی جذب مخاطبانش را، که حالا شهرزاد هم اثباتی بر این مدعاست. این خبرنگار ادامه داد: شهرزاد، مجموعه‌ای است که به نوعی خلأیی که تا پیش از این به لحاظ کیفیت ساخت در مجموعه‌های شبکه نمایش خانگی وجود داشت را پر کرده است و به لحاظ داستان، بازی بازیگران و حتی طراحی‌های چشم‌نواز و بدیع صحنه و لباس، قدمی رو به جلو برای این رسانه برداشته است. نیز درباره شروع فصل دوم این سریال آورده است: قسمت اول شهرزاد را می‌توان شروع خوبی برای بخش دوم این مجموعه دانست. برخلاف فیلم‌ها و سریال‌هایی که قسمت‌ها و فصل‌های 2 و 3 آن‌ها موفقیت کمتری داشته‌اند، قسمت اول شهرزاد نشان داد که با این شروع می‌توان به فصل دوم امیدوار بود. نیز با اشاره به موفقیت قابل توجه فصل اول شهرزاد بیان کرد: فصل دوم خيلي سريع و بدون حاشيه و نقب به گذشته آغاز شد تا نشان بدهد هنوز هم مي‌خواهد حرف اول را در شبكه نمايش خانگي بزند. اما نكته قابل تأمل در اين ميان تعللي بود كه در روايت صحنه‌ها بخصوص صحنه‌هاي مربوط به ماه عسل شهرزاد و فرهاد مخاطب با آن مواجه بود. در كنار آن يكسري ايرادات فني هم مشهود بود كه از نگاه مخاطب دور نماند. وی تاکید کرد: نمي‌توان از طراحي صحنه خوب مربوط به اصفهان گذشت. ورود رويا نونهالي در نقش خواهر بزرگ آقا نيز اتفاق قابل توجهي در اين سريال بود كه با بازي خوب و محكم اين بازيگر نشان داد كه احتمالا در قسمت‌هاي بعدي با اتفاقات مهمي روبرو خواهيم بود. ارزیابی سریال پرمخاطبی مانند شهرزاد بر اساس یک قسمت را زود دانست و گفت: قسمت اول فصل دوم تا حدودی روایت حرف‌ها و سخن‌هایی بود که در روزهای پایانی فصل اول زده شد. وی با اشاره به روند قسمت اول فصل دوم یادآور شد: چند نکته در فصل اول مشهود بود؛ اینکه رقبای فعلی در فصل دوم از کجا پیدا شدند؟ در صورتی که همیشه در فصل اول، قباد، جانشین بی‌چون و چرای بزرگ آقا بود یا اینکه به شخصه فکر می‌کردم که خبر مرگ بزرگ آقا در قسمت اول می‌توانست ابعاد گسترده‌تری پیدا کند. قنبری در پایان با ابراز امیدواری از تکرار موفقیت فصل اول سریال در فصل دوم، بیان کرد: منتظر هستم اتفاقات خوبی در ساختار، فیلمنامه (دیالوگ‌های شیرین و دوست داشتنی) و وجه تصویری این سریال رخ دهد. نیز گفت: شهرزاد؛ روایتی شیرین از عشق‌های خاص حسن فتحی که انسان امروز فقدان آن را به شدت در زندگی‌اش حس می‌کند و با دنبال کردن زندگی شخصیت‌های خلق شده در این سریال، به نوعی گمشده خود را می‌یابد. وی ادامه داد: شهرزاد؛ تصویری از ایران دهه‌ی 40 که همانند امروز روز این سرزمین، داستان مردمانش با سیاست درهم آمیخته و در آن زندگی را از سیاست گریزی نیست. شهرزاد؛ مجموعه‌ای تاریخی که به مدد بهره‌گیری از بازیگران توانمند و البته کارگردانی در خور تحسین حسن فتحی، توانسته یک سر و گردن از تراز سریال‌های سالهای اخیر تلویزیون بالاتر قرار گیرد. اما چند خط بالا که در توصیف مجموعه شهرزاد نوشتم، بیشتر به سری اول این مجموعه مربوط است. ساخته حسن فتحی هنوز در ابتدای مسیر برای ادامه راه است؛ امید است که این نظرات تا پخش آخرین قسمت‌ها باقی بماند. نیز گفت:«شهرزاد» توانست از نظر مخاطب رکورد همه سریال‌های قبلی را در شبکه نمایش خانگی بشکند و طبیعتا با تولید فصل دوم این مجموعه، مخاطب با یک ذهنیت قبلی به تماشای آن می‌نشیند. اگرچه با اولین قسمت از فصل دوم نمی‌توان ارزیابی درستی برای آن داشت، ولی شاید انتظار مخاطب آنقدر بالا رفته باشد که قسمت اول رضایتش را جلب نکند. در این قسمت، مخاطب دو داستان را پیگیری می‌کند. از طرفی شهرزاد و فرهاد به ماه عسل می‌روند و از طرف دیگر بیننده با خواهر بزرگ آقا آشنا می‌شود و چون پیش از این ورود او برای مخاطب آشناست، نحوه این ورود و حتی ارتباط‌گیری‌اش با کسانی که احتمالا بر جایگاه بزرگ آقا بعد از فوتش طمع دارند، غافلگیری چندانی ندارد. حتی کشمکش و چالشی هم این میان دیده نمی‌شود و همه اتفاقات به صورت یک دست جلو می‌رود. البته با اولین قسمت از یک سریال نمی‌توان ارزیابی کلی از آن داشت کما اینکه در فصل اول «شهرزاد» علی رغم وجود کشمکش‌ها و فراز و فرودها در همان قسمت‌های اول اما فضای دراماتیک و جذاب داستان بعد از چند قسمت مخاطب را درگیر خود کرد. با بیان اینکه فصل دوم شهرزاد در واقع ادامه فصل اول است گفت: شخصيت‌هاي قصه همگي پيش‌تر معرفي شده‌اند و از آنجا كه سطح توقع مردم نسبت به اين سريال بسيار بالا رفته است، بنابراين براي بالا نگاه داشتن سريال قطعا نياز به يك آغاز و حُسن مطلع خوب وجود داشت كه به نظر مي‌رسد كارگردان در اين زمينه خوب عمل كرده و در واقع خواب قباد در آغاز داستان، ببينده را با يك شوك روبه جلو و جذاب در داستان همراه مي‌كند. وی ادامه داد: فرو ريختن شيرين (دختر بزرگ آقا) در سكانسي كه در تيمارستان، پرستار قصد قرص دادن به او را دارد و شيرين امتناع مي‌كند، از بخش‌هاي جذاب قسمت اول است. در اين سكانس بعد از سيلي كه پرستار به صورت شيرين به خاطر نخوردن قرص مي‌زند و دوربين از بالا به پايين حركت مي‌كند، در واقع به نوعي فروريختن دختر بزرگ آقا بعد از مرگ او را به شكلي بسيار تاثيرگذار نمايش مي‌دهد.در عین حال، نكته قابل توجه بازي نچندان دلچسب ترانه عليدوستي در قسمت اول است. به نظر مي‌رسد شهرزاد در فصل اول به اوج بازي در نقش خود رسيده است بنابراين صحنه‌هاي عاشقانه كه كارگردان تلاش كرده در اصفهان از وصال اين دو عاشق به نمايش بگذارد، چندان موثر توليد نشده است. با تاکید بر این‌که با تولد سریال شهرزاد آبرو شبکه خانگی خریده شد، افزود:  به نوعی می‌توان این اثر را پلی ارتباطی بین این عرصه پردازش هنری، با جمعیت گسترده مردم در اقشار مختلف جامعه دانست.  او با بیان این‌که همواره فصل دوم همه آثار جهان به دلایلی با نقدهایی روبه‌رو می‌شوند و ضعف‌هایی در خود دارند، ادامه داد: آغاز فصل دوم شهرزاد ما را شگفت‌زده کرد، چرا که در بخش‌هایی از وجود ضعف، دچار بهت می‌شدیم، ضعف‌هایی که از کارگردانی به نام حسن فتحی بعید به نظر می‌رسید. برای مثال لزوما وقتی یک سریال می‌خواهد از گذشته بگوید، نباید مثلا در تکنیک فیلمبرداری نیز مانند گذشته پیش برود؛ به‌ویژه در سکانس‌های داخل خودرو که این برگشت به عقب، برجسته به چشم می‌خورد. این فعال رسانه‌ای، بخش‌هایی از بازیگری، به‌ویژه آنجا که شهاب حسینی حالت مستی به خود می‌گیرد را هم دارای ضعف‌هایی خواند و افزود: به نظر من، مشاعره شهرزاد و فرهاد در مسجد شاه که دور هم می‌چرخند هم بسیار مصنوعی بود. او اذعان کرد: البته این را هم بگویم که نتیجه‌گیری از قوی یا ضعیف بودن یک اثر آن هم در قسمت اول فصل دوم آن منطقی نیست و به قول دیالوگ شهرزاد در همین قسمت خطاب به فرهاد: «زمان می‌برد تا آدم به ریخت و قیافه جدید تو عادت کند.» مختاری ادامه داد: اما نکته‌ درخشان و مهم قسمت اول فصل دوم این بود که در قسمت آخر فصل اول وقتی علی نصیریان در نقش بزرگ‌آقا فوت کرد، نبود او در فصل دوم به نظر می‌رسید که می‌تواند یک نقطه ضعف باشد، اما با حضور و نقش‌آفرینی رویا نهالی در مرکزیت قدرت، این احتمال بسیار کمرنگ شده است. دبیر سرویس هنری روزنامه صبا در پایان تاکید کرد: قصه خوب و پردازش مناسب مجموعه شهرزاد، پیش‌برنده این سریال و ضامن پیگیری مخاطب برای دنبال کردن این سریال است. درباره قسمت اول فصل دوم نوشت: هميشه تغيير فصل‌ها در سريال‌سازي نگران كننده بوده است اما حسن فتحي در شهرزاد ٢ نشان داد كه رگ خواب مخاطب در دستانش است. وی ادامه داد: ریتم سریال در قسمت اول به خوبی پیش می‌رود و كارگردان قصد دارد در همان ابتدا تماشاگر را آماده وقوع اتفاقات غافلگیرکننده و جذاب در قسمت‌های بعدی سریال کند. موسیقی متن در قسمت اول بي‌نظير است و حس خوبي به مخاطب القا مي‌كند. در هر صورت برای قضاوت بهتر و منصفانه‌تر بايد تا هفته‌های آینده صبر کرد و دید آیا حسن فتحی می‌تواند موفقیت فصل اول سریال شهرزاد را دوباره تکرار کند؟ نظرات خود درباره فصل دوم شهرزاد را این‌چنین، آغاز کرد: فاصله زمانی پخش سریال‌های چند فصلی، محدودیت زمانی مشخص دارد تا مخاطب در تعلیق  و اشتیاق بتواند انتظار مشخصی از آینده یک سریال داشته باشد، اما مجموعه شهرزاد کمی از این فاصله زمانی که بررسی‌های مخاطب‌شناسی این زمان را تعیین می‌کند فاصله گرفت. انتشاری که کمی با بازی‌های مصنوعی قسمت اول به بی تفاوتی مخاطب بیشتر دامن زد. او با بیان این‌که گستره داستانی سریال فضای پرداخت زیادی دارد، دورخیز قصه‌گستری مجموعه در مقدمات قسمت اول را زیاد خواند و گفت: این اتفاق می‌تواند پیش بینی‌های متفاوتی را رقم بزند. این فعال رسانه‌ای، پرش‌های نامتناسب قصه از درون خانواده دیوان‌سالار به اصفهان و سفر ماه عسل فرهاد و شهرزاد و همچنین فقدان تناسب در ریتم رفت و برگشت‌های دو محور قصه با فصل اول را از نقاط منفی این قسمت خواند و گفت: اما با این حال انتخاب درست رویا نونهالی برای پیشرفت قصه در فقدان بزرگ آقا را می‌توان قابل ستایش عنوان کرد. نیز درباره سریال شهرزاد گفت: شبكه نمايش خانگي در روزگاري كه وضعيت خوبي نداشت و مخاطبان بسياري را از دست داده بود با ظهور فصل اول سريال شهرزاد يك تحول اساسي به خود ديد، سريالي كه با حضور هنرمندي كاربلد به نام حسن فتحي و با تكيه بر قصه و روايت جذاب و درخشش بازيگران توانست به سرعت مخاطبان بي‌شماري را با خود همراه كند. او در این‌باره ادامه داد: فصل اول اين سريال با استقبال كم‌نظير مخاطباني مواجه شد كه هم از سريال‌هاي ضعيف و قصه‌هاي تكراري تلويزيون خسته شده بودند و هم سينماي مطلوبي را مقابل خود مشاهده نمي‌كردند. این فعال رسانه‌ای در ادامه با بیان این‌که  شايد اكنون براي بررسي فصل دوم اين سريال زود باشد، افزود: اين اميدواري وجود دارد كه با حضور نويسندگان باهوشي مانند حسن فتحي و نغمه ثميني، شهرزاد به این زودی‌ها از رمق نيفتد و تا انتها بتواند مخاطبان علاقه‌مند را با خود همراه كند و ما نیز با اين اميدواري قسمت هاي بعدي را با اشتياق به تماشا خواهيم نشست. با بیان اینکه با دیدن فقط یک قسمت از سری جدید سریال شهرزاد شاید نتوان قضاوت درستی داشت، گفت: قسمت اول که چندان امیدوار کننده نبود و جای خالی شخصیت بزرگ آقا و صد البته بازی مقتدرانه علی نصیریان کاملا مشهود بود. ساخت ادامه ای بر یک اثر نمایشی موفق در ایران همواره با چالش همراه بوده و امیدواریم حسن فتحی به خوبی از پس این چالش برآید. هم درباره آغاز فصل دوم سریال نوشت: «با این که برای نظر دادن راجع به کلیت فصل دوم سریال شهرزاد زود است اما در قسمت اول این فصل همچنان فیلمنامه و دیالوگ‌های خوب، بازیهای روان بازیگران مخصوصا شهاب حسینی، ترانه علیدوستی و پریناز ایزدیار و کارگردانی خوب حسن فتحی نقاط قوت این سریال به شمار می‌آید؛ هر چند برای قضاوت در نحوه حضور بازیگران جدید مثل رویا نونهالی، امیرجعفری و رضا کیانیان باید کمی صبر کرد. آنچه مسلم است این سریال همچنان ما را با خود همراه خواهد کرد. قسمت دوم فصل دوم شهرزاد دوشنبه 12 تیر عرضه می شود.
سیاسی,عباس عبدی در روزنامه اعتماد نوشت: اگر از مردم بپرسید که مهم‌ترین مسأله آنان چیست، به طور طبیعی اکثریت آنان مسایل معیشتی مثل کمبود درآمد، زیادی گرانی و بیکاری و موضوع بی‌عدالتی و نابرابری را نام خواهند برد. اگر در باره راه‌حل این مسایل از آنان بپرسم، به احتمال فراوان ایده‌های گوناگونی را طرح خواهند کرد. ولی به گمانم در حوزه راه‌حل و سیاست‌های عملی بیش‌ترین مردم به ضرورت حل مسأله سیاست خارجی و وضع تحریم‌ها اشاره خواهند کرد. اگر از آنان بپرسیم که شبکه‌های اجتماعی و فضای مجازی چندمین مسأله آنان است، به طور قطع درصد بسیار اندکی از آنان به این مسأله اشاره خواهند کرد و از این مهم‌تر اینکه اگر راه‌حل مسایل جامعه را بپرسیم، ممکن است تعداد اندکی طرفدار فیلترینگ باشند.    شاید خیلی نیاز به استدلال و آوردن شواهد و قراین در تأیید این ادعا نباشد، کافی است که به تعداد افرادی که از این شبکه‌ها استفاده می‌کنند رجوع کنیم که ظاهراً بالای ۷۰ درصد مردم هستند و به طور قطع این درصد نزد شهروندان جدی‌تر، یعنی تحصیل‌کردگان، جوانان و... بالای ۹۵ درصد است.    حالا این را داشته باشیم تا ببینیم اولویت‌های نظام رسمی چیست؟ گرچه در شعار کمابیش به همان اولویت‌های مردم اشاره می‌کنند، و البته راه‌حل‌های آنان در نقطه مقابل راه‌حل‌های پیشنهادی جامعه است؛ ولی هنگامی که تمرکز عملی آنان را می‌بینیم، در درجه اول متمرکز بر فضای مجازی و با راه‌حل فیلترینگ است. به عبارت دیگر هم مسأله آنان متفاوت و حتی مغایر با مسأله مردم است و هم راه‌حل آنان.    سخنان چند روز پیش معاون اول محترم قوه قضاییه دو باره باب این بحث را گشوده است که واقعاً سیاست رسمی در این زمینه چیست؟ اگر آن طور که ایشان گفته امکان فیلترینگ هوشمند وجود دارد، چرا در زمانی که همه اختیارات را داشتند و کل مدیران یک دست بودند، این کار را نکردند؟ در این صورت چرا فیس‌بوک، توییتر و یوتیوب را بطور کامل فیلتر کردند و نه هوشمند؟    به علاوه فیلترینگ هنگامی موثر است که مردم همراهی کنند. مگر قانون منع استفاده از ماهواره که خیلی هم روشن بود و حتی با راپل و انواع امکانات به مقابله با آن رفتند در نهایت موثر بود؟ چرا آن قانون به دستور مقامات در عمل منسوخ شد؟ چرا درخواست اکثریت کمیته مربوط برای رفع فیلتر از توییتر انجام نشد؟ چرا توییتر فیلتر است، در حالی که بسیاری از مسئولین به طور مستقیم یا غیر مستقیم در آن حاضر هستند؟    چرا با دستور رسمی، دولتی‌ها و بخش عمومی و نیمه رسمی همه از تلگرام رفتند، ولی طولی نکشید که همه آنان دو باره بازگشتند، بدون اینکه صدایش را در آورند؟ آقای معاون اول می‌گویند که: ”کسی نمی گوید مسدود کنید، اصلاح کنید. در همه دنیا هیچ کشوری نیست که طبق معیارهای خودش آزاد بگذارد؛ هیچ کشوری نیست.“    هر کشوری به طور طبیعی قوانینی دارد، قوانینی که برآمده از خواست عمومی است و اکثریت به آن پای‌بند هستند، اقلیت متخلف را هم مجازات می‌کنند. برای مثال سوءاستفاده از کودکان یا خرید و فروش مواد مخدر و تجارت اسلحه و... جرم است، به محض اینکه بدانند کسانی از طریق اینترنت مشغول آن هستند، آنان را دستگیر می‌کنند، مردم هم همدلی می‌کنند ولی آنجا کاری به حوزه خصوصی و آزادی بیان ندارند.    اتفاقاً انجام جرم از طریق فضای مجازی راحت‌تر قابل تعقیب است که شرح آن زمان می‌برد. پس هر گونه کوششی برای فیلتر کلی یا جزیی و هوشمند بویژه هنگامی که برآمده از اراده و خواست عمومی نباشد، با اقبال مواجه نخواهد شد و شکست می‌خورد. سیستم ایران باید خود را با آزادی فضای مجازی تطبیق دهد، و نه برعکس. فیلترینگ مسأله مردم نیست.
فناوری,"چهار مسافر شرکت‌های فضایی اسپیس‌ایکس و آکسیوم اسپیس امروز برای اقامتی هشت روزه به ایستگاه فضایی بین‌المللی سفر می‌کنند. به گزارش ایسنا، امروز، هشتم آوریل، شرکت اسپیس‌ایکس چهار شهروند را طی سفری تجاری موسوم به Ax-1 به ایستگاه فضایی بین‌المللی می‌رساند. خدمه این ماموریت که به طور کلی ۱۰ روز به طول خواهد انجامید، شامل فضانورد سابق ناسا ""مایکل لوپز-الگریا"" (Michael López-Alegría) و ""لری کانر"" (Larry Connor)، ""مارک پتی"" (Mark Pathy) و ""ایتان استیبه"" (Eytan Stibbe) هستند. در ابتدا قرار بود این سفر روز ۳ آوریل صورت گیرد، اما آزمایش ""تمرین لباس خیس"" موشک غول‌ پیکر ناسا آن را به تعویق انداخته و به روز ششم آوریل موکول کرد. از آن جا که سکوی پرتاب موشک ناسا و موشک اسپیس‌ایکس هر دو در مرکز فضایی کندی و در کنار یکدیگر قرار دارند، امکان انجام همزمان این دو ماموریت وجود ندارد. ماموریت Ax-1 به دنبال بروز مشکلی در آزمایش ناسا و به تعویق افتادن آن، به روز هشتم آوریل موکول شد. اگرچه آزمایش ناسا هنوز به طور کامل انجام نگرفته؛ اما این آژانس فضایی چندی پیش اعلام کرد که آزمایش خود را به زمانی پس از پرتاب موشک اسپیس‌ایکس موکول می‌کند. اولین پرواز ""کاملا خصوصی"" به ایستگاه فضایی امروز انجام می‌شود مایکل لوپز-الگریا در سال ۲۰۰۷ به تازگی فضانورد سابق ناسا ""مایکل لوپز-الگریا"" اعلام کرده که از نظر او این ماموریت یک سفر توریستی نیست. ""لوپز-الگریا"" که ماموریت مشترک شرکت اسپیس‌ایکس و آکسیوم اسپیس را به سمت ایستگاه فضایی بین‌المللی فرماندهی ،می‌گوید: این سفر اصلا یک سفر توریستی نیست. او برای این ماموریت ۱۰ روزه دستمزد دریافت خواهد کرد، در حالی که سه مسافر دیگر این ماموریت حدود ۵۵ میلیون دلار برای این سفر هزینه پرداخت کرده‌اند. ""لوپز-الگریا"" می‌گوید: چنین سفرهایی اغلب ""توریسم فضایی"" نامیده می‌شوند. اما این یک کار واقعی است و به آمادگی زیادی نیاز دارد و من فکر نمی‌کنم آرامش‌بخش باشد. وی افزود:‌ Ax-1 مانند یک ماموریت ناسا به ایستگاه فضایی بین‌المللی است و من به هیچ وجه آن را با یک ماجراجویی تفریحی و توریستی برابر نمی‌دانم. در یک کنفرانس مطبوعاتی پیش از پرتاب در روز اول آوریل ""پگی ویتسون"" (Peggy Whitson) که اکنون مدیر پروازهای فضایی دارای خدمه آکسیوم اسپیس‌ است، اعلام کرده بود که خدمه به خوبی آموزش دیده‌اند و صدها ساعت را صرف آماده‌ شدن برای این پرواز کرده‌اند. به گفته‌ی ""لری کانر"" (Larry Connor)، خلبان ماموریت Ax-۱1، ‌ خدمه آموزش را بیش از یک سال قبل از پرواز آغاز کرده‌ و بسته به نقششان، بین ۷۵۰ تا بیش از ۱۰۰۰ ساعت را صرف آموزش کرده‌اند. ""کانر"" افزود: ما ۲۵ آزمایش مختلف انجام خواهیم داد که شامل بیش از ۱۰۰ ساعت تحقیق در طول هشت روز اقامت در ایستگاه فضایی خواهد بود. به ترتیب از راست: ""ایتان استیبه""، ""مارک پتی""، ""لری کانر"" و ""مایکل لوپز-الگریا"" این مسافران سوار بر موشک کپسول کرو-دراگون موشک فالکون ۹ اسپیس‌ایکس در ساعت ۱۱:۱۷ به وقت منطقه زمانی شرقی (۱۹:۴۷ به وقت تهران) از پایگاه فضایی کندی ناسا به فضا خواهند رفت و اگر همه‌چیز طبق برنامه پیش برود، کپسول کرو-دراگون اسپیس‌ایکس به همراه خدمه خود در روز شنبه، نهم آوریل در ساعت ۷:۳۰ به وقت منطقه زمانی شرقی(۱۶:۰۰ به وقت تهران) به ایستگاه فضایی خواهد رسید. در حال حاضر هفت فضانورد حرفه‌ای در ایستگاه فضایی بین‌المللی حضور دارند که شامل سه فضانورد آمریکایی از جمله ""راجا چاری""(Raja Chari)، ""کایلا بارون""(Kayla Barron) و ""توماس مارشبرن"" (Tom Marshburn)، ""ماتیاس ماورر""(Matthias Maurer) آلمانی و سه فضانورد روسی با نام‌های ""سرگئی کورساکوف""(Sergey Korsakov)، ""اولگ آرتمیف""(Oleg Artemyev) و ""دنیس ماتویف""(Denis Matveev) می‌شود و ""کیل لیندگرن""(Kjell Lindgren)، ""رابرت هاینز""(Robert Hines) و ""جسیکا واتکینز""(Jessica Watkins) به همراه ""سامانتا کریستوفورتی""(Samantha Cristoforetti) ایتالیایی از آژانس فضایی اروپا اواخر این ماه در ماموریتی جدید جایگزین فضانوردان آمریکایی خواهند شد. تا همین اواخر، اصطلاح ""فضانورد"" تعریف خاص و محدودی داشت. اما امروزه تنها شرکت‌های فضایی دولتی نیستند که می‌توانند انسان‌ها را به فضا بفرستند، بلکه شرکت‌های خصوصی نیز پا به این عرصه گذاشته‌اند. شرکت‌هایی مثل اسپیس‌ایکس، ویرجین گلکتیک و بلو اوریجین گردشگری فضایی را آغاز کرده‌اند و Ax-1 اولین ماموریت کاملا خصوصی خواهد بود که به ایستگاه فضایی بین‌المللی می‌رود."
فناوری,شرکت مخابرات ایران با انتشار جدولی تعرفه‌های جدید اینترنت پرسرعت این شرکت را بعد از تصویب مدل اینترنت غیرحجمی سازمان تنظیم مقررات و ارتباطات رادیویی اعلام کرد. به گزارش ایسنا، شرکت مخابرات ایران با انتشار جدولی تعرفه های جدید اینترنت پرسرعت این شرکت را بعد از تصویب مدل اینترنت غیرحجمی سازمان تنظیم مقررات و ارتباطات رادیویی اعلام کرد.   گفتنی است FUP همان مصرف منصفانه است که بسیاری از سرویس دهندگان اینترنت در دنیا از قانون «Fair Usage Policy» یا همان «مصرف منصفانه» استفاده می‌کنند تا مطمئن شوند کاربران در استفاده از ترافیک و پهنای باند عدالت را برقرار می‌کنند، چرا که در صورت استفاده بیش از حد تعدادی کاربر از پهنای باند، ممکن است کیفیت سرویس دیگر کاربران با افت شدیدی روبرو شود. حداکثر میزان مجاز استفاده از ترافیک با سرعت سرویس خریداری شده که توسط اپراتورها تعیین می شود و در صورت عبور میزان مصرف مشتری از این سقف سرعت سرویس به حد پایه(۱۲۸K) تنزل خواهد یافت. امری که البته از زمان اعلام آن با واکنشهای کاربران در سایتها شبکه‌های مجازی رو به رو شد.
فرهنگی/هنری,کیهان - فیلم مستند «خلبان» درباره خلبان اختصاصی رهبر معظم انقلاب اسلامی تولید شد. سیدرائد امیری، تهیه‌کننده مستند «خلبان» گفت: تیمسار اصغر مطلق از خلبانان دوره رژیم شاه بود که مراحل خلبانی خود را خارج از ایران و نزد خلبانان مطرح زمان خود آموزش می‌بیند و با پیروزی انقلاب به صف ارتشیان هوادار جمهوری اسلامی می‌پیوندد. وی به اولین مأموریت مهم تیمسار مطلق اشاره کرد و گفت: این خلبان کارآزموده کشور پس از آغاز جنگ تحمیلی به همراه جمعی دیگر از همکارانش، عملیات معروف حمله به اچ 3 را طرح‌ریزی می‌کنند و خود نیز در نقش خلبان هواپیمای سوخت‌رسان در این عملیات مهم و راهبردی نقش‌آفرینی می‌نماید. امیری با اشاره به اقدامات حساسی که توسط خلبان مطلق در نظام جمهوری اسلامی انجام شده است، اظهار کرد: یکی از اقدامات حساس خلبان مطلق، انتقال پیکر مطهر امام خمینی(ره) به بهشت زهرا(س) بود که به دلیل ازدحام جمعیت و احتمال هجوم مردم، یکی از پرواز‌های حساس وی محسوب می‌شود. وی ادامه داد: ایشان همچنین رئیس آشیانه پرواز رهبر معظم انقلاب در زمان ریاست جمهوری و رهبری بوده، به عبارت دیگر خلبان اختصاصی رهبری در فراز‌های مهمی از تاریخ کشور قلمداد می‌شده است.این تهیه‌کننده در پایان سابقه آشنایی خود با خلبان مطلق را به یک فعالیت تاریخ‌نگاری انقلاب مربوط دانست و اظهار کرد: در پروژه تاریخ شفاهی انقلاب که سال 92 انجام شده بود با تیمسار مطلق آشنا شدم و جرقه‌های شکل‌گیری یک مستند جذاب و مفید برای همه افراد، از همان زمان در ذهنم شکل گرفت. گفتنی است مستند «خلبان» به کارگردانی علی کیوان و تهیه‌کنندگی سیدرائد امیری در مرکز رسانه‌ای عهد مراحل پایانی تدوین را سپری می‌کند و به زودی برای پخش از سیمای ملی آماده می‌شود.
حوادث,رئیس پلیس راه خوزستان از مصدومیت ۱۷ تن بر اثر واژگونی مینی‌بوس در محور ایذه - سوسن خبر داد. سرهنگ رضا دولتشاهی در گفت‌وگو با ایسنا، اظهار کرد: بر اثر واژگونی یک دستگاه مینی‌بوس که ساعت ۱۵:۲۵ امروز (۲۳ مردادماه) در محور ایذه - سوسن رخ داد، ۱۷ نفر مصدوم شدند. وی افزود: ۱۴ نفر از این مصدومان به صورت سرپایی درمان و سه نفر دچار شکستگی شدند. دولتشاهی در خصوص علت تصادف، گفت: بی‌احتیاطی از جانب راننده مینی‌بوس به علت عدم توانایی در کنترل وسیله نقلیه ناشی از تخطی از سرعت مطمئنه، علت وقوع این حادثه بوده است.
سلامت,پشت‌ میزنشینی طولانی‌ مدت عوارض زیادی دارد که کاهش متابولیسم بدن و اضافه‌ وزن و چاقی، تنها بخشی از آن است.    با توجه به اینکه بسیاری از افراد، در کارهای اداری و اصطلاحاً پشت‌ میزنشینی شاغل هستند، دانستن عوارض این نوع کار برای جلوگیری از بروز یا تشدید این عوارض، ضروری است.    در این اینفوگرافیک، به برخی از عوارض نشستن طولانی‌مدت برای سلامتی بدن انسان اشاره کرده‌ایم.
ورزشی,سرمربی جدید تیم ملی فوتبال ایران بادو دستیارش وارد تهران شد. به گزارش ایسنا، فدراسیون فوتبال اعلام کرد که مارک ویلموتس ساعت ۳:۴۸ دقیقه بامداد روز سه‌شنبه ۷ خرداد به همراه دو دستیارش برای آغاز فعالیت در تیم ملی ایران و آماده سازی ملی پوشان برای دو دیدار دوستانه مقابل سوریه و کره جنوبی، وارد تهران شد. ویلموتس که قرارداد سه‌ساله‌اش را در اقامتگاه سفارت ایران در بلژیک امضا کرده است از امروز رسماً هدایت تیم ملی فوتبال ایران را بر عهده خواهد گرفت. بر اساس اعلام فدراسیون فوتبال به زودی لیست بازیکنان تیم ملی اعلام خواهد شد. تیم ملی ایران در ۱۶ خرداد در تهران با سوریه و ۲۱ خرداد با کره جنوبی در سئول دیدار دوستانه خواهد شد.
سلامت,۱ قاشق غذا‌خوری آب‌سرد را با یک و یک‌دوم قاشق غذا‌خوری جوش‌شیرین مخلوط کنید تا خمیر نرمی تهیه شود. قبل از استفاده از آن، صورت‌‌تان را با آب‌ولرم کاملا تمیز و با یک حوله نرم خشک کنید. با انگشتان خود ماسک را روی تمام صورت‌تان بمالید و دقت داشته باشید تا ماسک با اطراف چشم‌ها و دهان‌تان تماس نداشته باشد. سعی کنید ماسک را بیشتر روی نواحی که جوش‌های سر‌سیاه دارند مثل گونه‌ها و بینی بمالید. ۵ تا ۱۰ دقیقه ماساژ دهید. به گزارش بهداشت نیوز، استفاده از جوش‌شیرین در ترکیب اصلی ماسک‌های صورت بسیار مفید و نتیجه‌بخش خواهد بود. این ماده طبیعی و ارزان ‌قیمت باعث حفاظت و تسکین پوست‌تان می‌شود. علاوه بر این، جوش‌شیرین یک لایه‌بردار طبیعی هم هست که در مهار تولید و ترشح بیش از اندازه غدد چربی پوست که نتیجه آن ایجاد جوش و آکنه است بسیار موثر خواهد بود. شما می‌توانید به راحتی و خیلی ساده تنها با استفاده از ۲ ترکیب طبیعی یعنی آب و جوش‌شیرین یک ماسک مفید برای از بین بردن میکروب‌های بسیار ریز و مضر روی صورت، قارچ‌ها، باکتری‌ها و ویروس‌های روی پوست بسازید. صرف نظر از تمامی این موارد، استفاده از جوش‌شیرین پوست‌تان را نرم، تمیز و شاداب‌تر نگه می‌دارد. می توانید برای تنوع و اثر‌بخشی بیشتر جوش‌شیرین را با سایر مواد طبیعی و مفید دیگر ترکیب کنید تا میزان تاثیر آن چندین برابر شود. در ادامه مطلب امروز با شیوه ساخت چند نوع ماسک جوش‌شیرین آشنا خواهید شد. ۱ قاشق غذا‌خوری آب‌سرد را با یک و یک‌دوم قاشق غذا‌خوری جوش‌شیرین مخلوط کنید تا خمیر نرمی تهیه شود. قبل از استفاده از آن، صورت‌‌تان را با آب‌ولرم کاملا تمیز و با یک حوله نرم خشک کنید. با انگشتان خود ماسک را روی تمام صورت‌تان بمالید و دقت داشته باشید تا ماسک با اطراف چشم‌ها و دهان‌تان تماس نداشته باشد. سعی کنید ماسک را بیشتر روی نواحی که جوش‌های سر‌سیاه دارند مثل گونه‌ها و بینی بمالید. ۵ تا ۱۰ دقیقه ماساژ دهید (برای پوست‌های خشک و حساس زمان کمتر و پوست‌های نوع چرب مدت زمان بیشتری اختصاص دهید). دقت داشته باشید به هیچ عنوان ماسک را محکم روی پوست‌تان نکشید. زمانی که ماسک کاملا خشک شد، تمام ناخالصی‌های روی پوست را بیرون می‌کشد و از بین می‌برد. صورت‌تان را با آب‌ولرم آبکشی کنید تا باقی مانده آن هم کاملا پاک شود. صورت‌تان را با یک حوله نرم و لطیف کاملا خشک کنید و با یک مرطوب‌کننده ملایم پوست‌تان را مرطوب کنید. ۲ قاشق غذا‌خوری جوش ‌شیرین را همراه با ۲ قاشق چای‌خوری عسل و ۱ قاشق غذا‌خوری آب پرتقال و یا آب نصف لیموی تازه مخلوط کنید تا خمیر غلیظی شود. مجددا قبل از استفاده از ماسک، صورت‌‌تان را با آب‌ولرم کاملا تمیز و با یک حوله نرم خشک کنید. سپس مخلوط را به همه سطح پوست‌تان بمالید و باز هم دقت داشته باشید تا با چشم‌ها و دهان‌تان تماس نداشته باشد. بگذارید ماسک ۱۰ تا ۱۵ دقیقه بماند تا خشک شود. در ادامه یک حوله یا پارچه نرم را به مقداری آب‌گرم آغشته کنید و آن را فشار دهید تا آب اضافه‌اش کاملا خارج شود. پارچه را به آرامی روی پوست‌تان بکشید تا از خراش و آسیب دیدگی احتمالی جلوگیری شود. سپس کمی تونر یا شاداب‌کننده پوست را به یک تکه پنبه آغشته کنید روی پوست‌ پیشانی، گونه‌ها و بینی خود بمالید. - جوش‌شیرین ۱ قاشق غذا‌خوری - توت‌فرنگی خرد شده نصف فنجان - ماست ۱ قاشق غذا‌خوری - عسل ۱ قاشق غذا‌خوری - سفیده تخم‌مرغ ۱ عدد - بادام ۲ قاشق غذا‌خوری تمامی مواد را با هم در مخلوط‌کن بریزید تا کاملا یکدست و خمیر شوند. سپس ماسک را برای مدت زمان ۵ تا ۱۰ دقیقه روی صورت‌تان بگذارید. بعد از گذشت مدت زمان لازم صورت‌تان را با آب ولرم بشویید و به پوست‌تان مرطوب‌کننده بزنید. - جوش‌شیرین ۱ قاشق غذا‌خوری - بلغور جو دوسر ۱ قاشق غذا‌خوری - عسل ۱ قاشق غذا‌خوری - نصف یک عدد خیار پوست کنده - سرکه سیب نصف قاشق غذا‌خوری تمامی مواد را با هم در مخلوط‌‌کن بریزید تا یکدست شوند. ماسک را ۲۰ دقیقه روی صورت‌تان بگذارید و بعد با آب‌‌ولرم بشویید تا کاملا پاک شود.
سیاسی,وزیرکشور در حکمی سید اسماعیل موسوی مدیرکل دفتر انتخابات وزارت کشور را با حفظ سمت به عنوان عضو و دبیر ستاد انتخابات کشور منصوب کرد.
سلامت,وزیر بهداشت با اشاره به اقدامات انجام شده در جهت مدیریت بیماری کرونا با وجود شرایط سخت تحریمها، در عین حال گفت: واکسن آنفلوآنزا را یک ماه و نیم قبل از فرانسه به فرودگاه اسپانیا آوردیم که برای گروه‌های آسیب‌پذیر وارد کنیم، اما آمریکایی‌ها اجازه ندادند.
فرهنگی/هنری,"یک درخت استوایی تازه کشف شده به پاس تلاش‌های ""لئوناردو دی کاپریو"" بازیگر شهیر هالیوود در محافظت از محیط زیست و پس از اینکه وی تلاش کرد درختان یک جنگل بارانی را از قطع شدن نجات دهد، به نام وی نام‌گذاری شد."
فرهنگی/هنری,در روزهایی که قطع اینترنت و دسترسی نداشتن آسان علاقه‌مندان به سایت‌های فروش بلیت تئاتر بر فروش نمایش‌های روی صحنه تاثیر گذاشته از مخاطبان دعوت شده که برای خرید به گیشه تماشاخانه‌ها مراجعه کنند. به گزارش ایسنا، روابط عمومی خانه هنرمندان ایران اعلام کرده است:‌ علاقه‌مندان هنرهای نمایشی برای تهیه بلیت نمایش‌های تماشاخانه استاد انتظامی خانه هنرمندان ایران و تماشاخانه ایرانشهر به صورت حضوری به دو گیشه واقع در این دو مجموعه مراجعه کنند. در این خبر آمده است: با توجه به عدم امکان دسترسی به بسیاری از علاقه‌مندان به درگاه‌های فروش بلیت اینترنتی نمایش‌های تماشاخانه استاد انتظامی خانه هنرمندان و تماشاخانه ایرانشهر علاقه‌مندان می‌توانند برای تهیه بلیت نمایش‌های «تجربه‌های اخیر» و «جنگ بازی» در تماشاخانه استاد انتظامی به گیشه واقع در طبقه همکف خانه هنرمندان ایران و نمایش‌های «هیچ چیز جدی نیست»، «قصر موروثی خاندان فرانکشتاین»، «سوختن» و «دریاچه قو» در تماشاخانه ایرانشهر به صورت حضوری به گیشه فروش در این مجموعه مراجعه کنند.
ورزشی,روزنامه البیان اعلام کرد وینفرد شفر به عنوان سرمربی جدید تیم فوتبال بن یاس امارات انتخاب شد. به گزارش ایسنا و به نقل از البیان، وینفرد شفر سرمربی ۶۹ ساله آلمانی به عنوان سرمربی جدید تیم فوتبال بنی‌یاس امارات انتخاب شد. این مربی جانشین کرونوسلاو یورچیچ سرمربی کروات شد. یک منبع در باشگاه بنی‌یاس هم در گفت‌وگو با سایت الامارات الیوم این خبر را تأیید کرده است. بنی یاس در لیگ امارات امسال در رده ششم جدول قرار گرفته است. البیان در حالی این خبر را منتشر کرده که فعالیت شفر در استقلال به حالت تعلیق درآمده و این مربی برای مرخصی چند روزه به آلمان رفته است.
سلامت,سرایت‌زایی «اومیکرون»، آنقدر زیاد است که تنها در ۴۸ساعت، سازمان جهانی بهداشت ، این سویه را به‌عنوان یک واریانت نگران‌کننده، (Variant of concern) معرفی کرد. چرا که بررسی‌ها نشان می‌دهد بیش از ۵۰نوع جهش در این ویروس وجود دارد و حدود ۳۰جهش آن در پروتئین‌ اسپایک رخ داده است.
حوادث,رئیس آتش‌نشانی و خدمات ایمنی شهرداری شریف‌آباد پاکدشت تهران گفت: پس از۱۰ ‌روز تلاش بی‌وقفه عوامل آتش‌نشانی، پیکر مقنی مدفون در عمق چاه حفر شده در یکی از مناطق روستایی از عمق چاه خارج شد. سیدحامد نقوی به ایرنا گفت: عوامل آتش‌نشانی شریف‌آباد روز جمعه ۲۶ شهریور با اطلاع از وقوع حادثه ریزش یک حلقه چاه در حال حفاری در حاشیه یک استخر دومنظوره کشاورزی، بلافاصله به محل اعزام شدند و با برپایی کارگاه، تلاش کردند تا فرد محبوس در این چاه را خارج کنند. وی افزود: عمق زیاد و نفوذ آب استخر به داخل این چاه موجب شد تا نیروهای آتش‌نشانی نتوانند به جسد متوفی دسترسی پیدا کنند و با وجود یاری گرفتن از نیروهای ‌آتش‌نشانی پاکدشت و یک تیم تخصصی از تهران، کار یافتن پیکر این فرد به نتیجه مطلوب منجر نشد. رئیس آتش‌نشانی و خدمات ایمنی شهرداری شریف‌آباد پاکدشت گفت: عوامل امدادی و آتش‌نشانی با استفاده از یک دستگاه بیل مکانیکی، اطراف این چاه را به طور کامل آوار برداری کرده و با استفاده از لوله‌های فشارقوی آب و فاضلاب، تلاش کردند تا به عمق چاه دسترسی پیدا کنند ولی با توجه به عمق زیاد چاه، امکان حفاری عمیق با این دستگاه وجود نداشت و بار دیگر این چاه با استفاده از مقنی حفاری شد. نقوی اظهار داشت: تمام امکانات آتش‌نشانی، عوامل امدادی و تیم سه نفره تخصصی اعزامی از تهران برای یافتن جسد این فرد به کار گرفته شده و سرانجام پس از ۱۰ روز کار مستمر، پیکر این فرد کشف و از عمق چاه خارج شد که به منظور سیر مراحل قانونی به نیروی انتظامی و پزشکی قانونی ارجاع داده شد. وی با اشاره به هفتم مهر روز آتش‌نشانی و خدمات ایمنی گفت: از ابتدای امسال تا کنون ۱۸۴ عملیات در مجموعه آتش‌نشانی شهرداری شریف‌آباد انجام شد که از این تعداد، ۱۲۸ مورد حریق بود. رئیس آتش‌نشانی و خدمات ایمنی شهرداری شریف‌آباد پاکدشت اظهارداشت: امدادرسانی عوامل آتش‌نشانی شامل اطفای حریق و امداد رسانی به افراد در اماکن مسکونی، تجاری، صنعتی، ضایعات، حریق ناشی از اتصالی برق، اراضی و باغات کشاورزی و خودرو است. وی گفت: امداد رسانی به ۳۰ مورد تصادف و واژگونی خودرو، ۲ مود سقوط در چاه، ۱۶ مود کشف حیوانات، رفع سه مورد آب‌گرفتگی، ۳۸ مورد نجات افراد محبوس در آسانسور، ۲ مورد آواربرداری و ۶ مورد کشف جسد از دیگر اقدامات آتش‌نشانی در شش‌ماهه نخست امسال است.
سیاسی,- روزنامه‌نگاران فعال در حوزه‌های سیاسی این روزها سوگوار « »‌اند که قربانی ویروس جهش یافتۀ کرونا شد و بدون ‌بیماری زمینه‌ای پس از دوره‌ای کوتاه، ناگهان پر کشید و رفت.   او را نه مستقیماً و چهره ‌به چهره که با واسطه و از طریق دوستان مشترک می‌شناختم. از این رو خاطرۀ شخصی از او ندارم تا نقل کنم اما به اعتبار این که نزدیک‌ترین دوستان روزنامه‌نگارم، دوست نزدیک او بوده‌اند این ادعا گزاف نیست که بی‌گمان شایستۀ صفاتی است که دربارۀ او می‌نویسند.  زادۀ دهۀ 50 و بالیدۀ دهۀ 70 که سیاست را نه از منظر قدرت که به عنوان انجام وظایف اجتماعی و از جنبۀ معنی‌بخشی به زندگی دنبال می‌کرد و اگر هم به روزنامه‌نگاری و کار رسانه‌ای روی آورد از منظر جست‌و‌جوی حقیقت بود و به اشتراک گذاشتن یافته‌ها و گرنه دانش‌آموختۀ مهندسی بود.   شاید برای خوانندۀ این سطور این پرسش پدید آید که اگر نویسنده با علی اکرمی دوستی و ارتباط نزدیک نداشته پس این نوشته از سرِ چیست؟   به دو سبب: نخست یادداشت که تکان‌دهنده و منقلب‌کننده است و داستان را از « » فراتر می‌بَرَد و به نسل دهۀ 50 تعمیم می‌دهد:   «علی اکرمی از متولدین دهه ۵۰ بود. دوران کودکی و نوجوانی خود را در دهه ۶۰ طی کرد و جوانی خود را در دهه ۷۰ در سیاست و جامعه گذراند. آنان نسل مهمی در تاریخ این کشور هستند. درختانی بودند که باید دهه ۸۰ به ثمر می‌نشستند ولی از سرمای سیاست زده شدند و سر از دادگاه و زندان درآوردند. پس از آن نیز روی خوش ندیدند و حتی نتوانستند شغل مناسبی داشته باشند. او تا روز آخر پی‌گیر امور بیمه‌ای بود. حقی که هر شهروندی باید از آن برخوردار باشد. هم‌نسلان آنان در حال اداره کشورهایشان هستند و حتی رییس‌جمهور و وزیر می‌شوند و آنان باید همچنان درگیر دعواهای سیاسی و تنش ‌های بی‌پایان و انحصارطلبی نسل [...]ی باشند که خود را قوم برگزیده می‌داند. این نسل به ناحق سوخت. هم از رفتار و انحصارطلبی نسل پیش از خود که راهی برای بروز خلاقیت‌های آنان باز نکردند رنج کشید، هم از نسل بعد از خود زخم خورد. روحش شاد که جوان با استعداد و خوش رفتاری بود»   چنان‌که در این نوشته هم پیداست علی اکرمی تنها یک نمونه از استعدادهای تلف‌شده و شکوفا‌ناشده است. جایی خواندم که افسردگی جامعۀ ایران دو دلیل اصلی دارد. یکی تزریق افسردگی و غیبت شادی است و دیگری احساس ناشکوفایی. دومی به این معنی که خلاقیت و توان بالقوه‌ای داری و نمی‌توانی بالفعل کنی یا مسیر را بسته می‌بینی.    به دو عرصۀ بازیگری و فوتبال نگاه کنید که با همۀ مشکلات و موانع چگونه امکان شکوفایی استعدادها در آن وجود دارد. این که از این شکوفایی بهرۀ معنوی ببرند یا مادی به روحیات خود افراد بسته است ولی راه، بسته نیست.   کافی است نگاهی به شبکۀ آی فیلم بیندازید که سریال‌های قدیمی را پخش می‌کند. تصور کنید تلویزیون راه را به روی و تیم او در آغاز دهۀ 70 نگشوده بود و مدار طنز همچنان بر « » می‌چرخید. آیا امروز شاهد کارگردانانی چون بودیم؟ هم در زندگی شخصی به آرزوهای خود رسیدند – فیلم ساختند، مشهور یا پولدار یا هردو شدند و بعضی‌ها البته این شب‌ها به جای ایفای نقش هنری فقط بایا می‌کنند- و هم خوراک هنری جامعه را تأمین کردند. چرا؟ چون راه بر خلاقیت آنان بسته نشد. درست است. سانسور هست و صدا و سیما انحصاری است اما راه بازیگری بسته نیست. یا در فوتبال بازیکنی اگر با استعداد باشد دیده و شناخته می‌شود و به آرزوهای خود در پیوستن به فلان باشگاه داخلی و خارجی و تیم ملی می رسند.   در دنیای سیاست و علایق اجتماعی اما این‌گونه نیست. هر قدر هم مثل علی اکرمی خوش‌استعداد باشد باید ابتدا وفاداری کامل خود را به اثبات رساند و از مجراهای خاص بگذرد و گرنه در تأمین معاش روزانه هم در می‌ماند و رؤیاها و آرزوهای او می میرند.   برای بچه‌هایی که این خاک را عاشقانه دوست دارند و به بیگانه نگاه و امید ندارند، راه کوچ و مهاجرت هم بسته است و چرا بروند و کجا بروند؟ وقتی به شیوه های براندازانه و دخالت خارجی باور ندارند و اصلاح مسالمت آمیز و تعامل و نقد مشفقانه را شیوه خود قرار داده‌اند چرا بروند و کجا بروند؟   دلیل دوم این که در یادداشت دیگری آمده بود که یکی از وزرای دولت اول آقای برآن می شود به جوانان بااستعدادی که در دانشگاه شناخته میدان بدهد و برخی را به عنوان مشاور، نزد و نزدیک خود می آورد اما همین انتصابات مایۀ دردسر می شود و به او در مجلس نهم خُرده می گیرند که چرا فلان فرد با آن گرایش که مدتی هم در سال 88 گرفتار بوده باید به شما مشاوره بدهد؟ هر چه او از استعداد و صفای باطن و پاکیزگی مالی و تقید بی ریای مذهبی جوان می‌گوید به خرج آنانی نمی‌رود که وقتی واژۀ «جوان» را به کار می‌برند مراد خاصی دارند و این که از یک طیف نباید فراتر برود.   قبل از آن که موضوع به علی منتقل شود او خود از وزارتخانه رفته بود تا خدای ناکرده کشور به مخاطره نیفتد و انحصاری شکسته نشود.   حالا لابد آن منتقدان که اندک ارتقای سیاسی و اجتماعی یک جوان بااستعداد و متین را در ساختار اداری برنتافتند با خاطری آسوده سر بر بالین می گذارند چون او نه از آن وزارتخانه که از این جهان رفته است.   آری، غرض از این نوشته جدای یادکرد از یک استعداد تلف شدۀ دیگر، هشداری دربارۀ همین ناشکوفایی است. دوستی که در لندن زندگی می کند و اهل فکر و کتاب و مطالعه است سال ها پیش می گفت درمحل کار خود می دیدم و می شنیدم که شماری از انگلیسی ها چندان که تصور می کردم نظر مثبتی به ساختار پادشاهی ندارند حال آن که می پنداشتم سنتی تر و کلاسیک تر از آن هستند که بخواهند تجربۀ دورۀ در تغییر سلطنت را تجربه کنند.   در جست و جوی پاسخ به این پرسش بودم و صریح و روشن با مدیر شرکت که آدم روشن و باسوادی بود در میان گذاشتم. سری تکان داد و به مجله‌ای که روی میز بود اشاره کرد و گفت: این 3 نفر را می‌شناسی؟ پاسخ دادم دو نفر را بله. این فوتبالیست مشهور است و این هم خانم « » نویسندۀ داستان‌های « ». سومی را اما نشناختم و او توضیح داد او نیز جوانی است که در یک لاتاری ثروت کلانی را برده و حالا این سه نفر سه ثروتمند برتر بریتانیا هستند.   پرسیدم: ربط آن با پرسش من چیست؟ پاسخ داد: هیچ یک از این سه از خانواده‌های ثروتمند یا مرتبط با خاندان سلطنتی یا حتی واجد تحصیلات عالی دانشگاهی نبودند. خانم رولینگ یک معلم ساده بوده که پول بلیت قطار برای مسافرت های برون شهری را هم به سختی تهیه می کرده و این فرد خوش شانس که هیچ نداشته است. زندگی بکام را هم که می‌دانی.   آنچه این جامعه را سر پا نگاه داشته و از ابراز خشم به ساختار به صورت کلان برحذر داشته این احساس است که امکان شکوفایی وجود دارد و یگانه راه شهرت و ثروت و کسب رضایت، تجارت نیست یا برای قدرت یا ابراز نظر سیاسی می‌توان با ورود به احزاب سیاسی ابتدا نمایندۀ مجلس و سپس وزیر و نخست‌وزیر شد. حزبی که در پارلمان تنها 5 کرسی دارد هم گاه می تواند در ائتلاف شرکت کند.   اگر راه، بسته نمی‌بود علی اکرمی عراقی می‌توانست در یک حزب سیاسی فعالیت کند، نماینده شود، به وزارت و حتی نخست وزیری و ریاست جمهوری برسد. حالا حزب هم نه در تشکل های اجتماعی آرمان‌های خود را دنبال کند و شکوفا شود. نه آن‌که همچنان پی‌گیر امور بیمه‌ای باشد.   مرگ به خاطر کرونا را می‌توان به تقدیری نسبت داد که یک بیماری ناشناخته برای جهان و نه تنها ایران رقم زده و به تعبیری در کوران جنگ جهانی معاصر با دشمنی نامرئی قرار داریم.   تلف کردن استعدادها و سلب مجال شکوفایی را اما نمی‌توان به تقدیر نسبت داد. -----------------------------------
ورزشی,مهدی مهدی‌پور، هافبک فصل گذشته تیم فوتبال ذوب‌آهن با باشگاه به توافق رسید. به گزارش تسنیم، مهدی مهدی‌پور، هافبک فصل گذشته تیم فوتبال ذوب‌آهن اصفهان که چندی پیش با مسئولان استقلال مذاکره بود، بار دیگر با این باشگاه وارد مذاکره شد و به توافق رسید. سعید واسعی، هافبک پیکان نیز یکی از گزینه‌‌های استقلال است که البته بحث گرفتن رضایت‌نامه او هنوز حل نشده است.
حوادث,منابع امنیتی مصر از انفجار یک خودروی حامل گردشگران در مقابل موزه بزرگ مصر در جیزه خبر دادند. به گزارش تسنیم، دو منبع امنیتی به خبرگزاری رویترز گفتند که یک انفجار اتوبوس حامل گردشگران را در مقابل موزه بزرگ مصر در جیزه هدف قرار داده است. بر اساس این گزارش این انفجار دستکم 16 مصدوم بر جا گذاشته است. اخبار تکمیلی متعاقبا اعلام خواهد شد.
ورزشی,فدراسیون والیبال ایران با ارسال نامه‌ای به فدراسیون جهانی (FIVB)، اعتراض رسمی خود را نسبت به صحبت‌های نژادپرستانه کوبیاک، ملی‌پوش والیبال لهستان علیه مردم ایران اعلام‌ کرد. به گزارش ایسنا، با دستور افشین داوری، فدراسیون والیبال ایران اعتراض رسمی خود را نسبت به صحبت‌های کوبیاک، بازیکن تیم ملی لهستان اعلام کرد و نامه رسمی فدراسیون بعد از بررسی‌های انجام گرفته، روز پنج‌شنبه به فدراسیون جهانی تقدیم شد. پس از انتشار این صحبت‌ها در اولین روز فدراسیون والیبال در تماس با مسئولان فدراسیون جهانی خواهان برخورد با این موضوع شد و این درخواست به صورت رسمی روز پنج‌شنبه به مسئولان جهانی ابلاغ گردید. فدراسیون والیبال ایران با ارسال نامه‌ای به فدراسیون جهانی و با ارائه اسناد و مدارک نسبت به صحبت‌های بازیکن تیم ملی لهستان اعتراض کرد و خواهان برخورد فدراسیون جهانی با صحبت‌های هنجارشکنانه و توهین‌آمیز کوبیاک شد. بازیکن تیم ملی لهستان بعد از انتشار این صحبت‌ها در بیانیه‌ای اعلام کرد: با توجه به حواشی ایجاد شده بعد از مصاحبه، من باید بگویم که حق دارم صحبت‌های خود را بیان کنم و وظیفه دارم که به اهانت و تهدیدهایی که مربوط به خانواده من است، جواب دهم که این اتفاق مقابل ایران رخ داد. این صحبت‌های من تنها مربوط به بازیکنان والیبال ایران و هواداران آن‌ها است و متأسفم که از این حرف‌ها سوءبرداشت شده است. شاید این صحبت‌ها را در موقعیت بدی مطرح کردم اما حالا می‌خواهم بگویم که من نگاهی جنون‌آمیز و متعصبانه ندارم و فردی نژادپرست نیستم اما نگاه من نسبت به بازیکنان و تماشاگران والیبال که به من توهین کردند، تغییر نمی‌کند. صفحه رسمی کوبیاک با توجه به اعتراض مردم ایران و همچنین مردم لهستان، در اینستاگرام مسدود شده و صحبت‌های این بازیکن لهستانی با خشم مردم کشور خودش نیز همراه شده است. با این وجود، فدراسیون والیبال ایران برای پاسداشت ارزش و احترام مردم ایران، با استفاده از تمام ظرفیت‌های بین‌المللی و حقوقی خود این پرونده را پیگیری خواهد کرد. در متن نامه سرپرست فدراسیون والیبال به کمیته حقوقی فدراسیون جهانی آمده است: «این نامه برای دفاع از حقوق مردم ایران در میادین ورزشی ارسال می‌شود. بازیکن برجسته لهستان آقای کوبیاک مصاحبه‌ای انجام داده که خشم ایرانیان مهمان‌نواز را برانگیخته است. من در ابتدا سعی کردم برخورد منطقی با این موضوع داشته باشم و راجع به این موضوع، تحقیق کنم. ترجمه‌ی این مصاحبه را دریافت کردم و با یک نفر که به زبان لهستانی مسلط است، درباره متن اصلی صحبت کردم. بخشی از این بیانیه‌ی بهت‌آور این بازیکن، به ضمیمه‌ی این نامه ارسال می‌شود. این مصاحبه به اندازه‌ای زشت و تعجب‌برانگیز بوده که حتی مردم لهستان نیز به آن اعتراض کردند. این صحبت‌ها در جریان مصاحبه‌ای یک ساعته مطرح و باعث شده مردم نیز از این صحبت‌ها انتقاد کنند و انتقادات به شکلی بوده که مردم، خواهان حذف این ویدئو از روی سایت منتشرکننده شده‌اند. ما به دنبال ریشه‌یابی این موضوع هستیم و برای من تعجب‌آور است که چرا یک ورزشکار حرفه‌ای این چنین اقدامی انجام می‌دهد. من به عنوان رئیس فدراسیون والیبال وظیفه‌ی دفاع از حقوق بازیکنان را دارم و از طرف ایران این دادخواست حقوقی را تقدیم می‌کنم تا این موضوع در کمیته حقوقی فدراسیون جهانی مطرح شود. من وظیفه‌ی پاسداری از پرچم ایران را بر عهده دارم تا از این به بعد صحبت‌های خلاف واقع علیه مردم ایران مطرح نشود. شما می‌توانید بخشی از مصاحبه‌ی ملی‌پوش ما آقای پوریا فیاضی را در این مورد مشاهده کنید که چگونه در مورد کوبیاک صحبت کرده است (اسناد ضمیمه شد). بازیکنان ایرانی همواره به ایشان احترام گذاشتند. من از طرف مردم ایران این دادخواست حقوقی را انتقال می‌دهم. مردم ما همیشه به بازیکنان خارجی احترام می‌گذارند و اگر یک نفر احساسات مردم ایران را جریحه‌دار کند، مسیر درستی را انتخاب نکرده و نباید مردم را به موضوعات غیرواقعی محکوم کند. به همین دلیل درخواست می‌کنم که این موضوع را به صورت کامل پیگیری کنید.»
حوادث,دعوای دو نفر بر سر پرندگان شکاری، مرگ یکی به دست دیگری را رقم زد. دادستان عمومی و انقلاب شهرستان ترکمن گفت: صبح امروز دو نفر از شکارچیان پرندگان شکاری با هم درگیر شدند که متاسفانه به قتل یکی از آن ها ختم شد. علیرضا مزیدی افزود: ساعت ۶:۳۰ صبح امروز خبر یک قتل در مسیر پنج پیکر این شهرستان گزارش شد که بلافاصله با حضور بازپرس در محل قتل و بررسی شواهد سرنخ هایی از قاتل به دست آمد. وی بیان کرد: با تلاش پلیس، قاتل فراری دستگیر و در بازجویی ها به قتل اعتراف کرد. به گزارش ایسنا به نقل از دادگستری گلستان، دادستان مزیدی گفت: قاتل در بازجویی های اولیه خرده حساب بر سر یک پرنده شکاری را علت درگیری و در نهایت قتل اعلام کرد.
فرهنگی/هنری,رضا گلزار در گوش رئیس‌جمهور گفت: امروز ثابت کردید هیچ وقت نمی‌شود یک ایرانی را ترساند! تماشاگران امروز نوشت: صبح چهارشنبه ای که گذشت صبحی تلخ و تراژیک بود که در تاریخ ایران ماندگار می شود؛ بامداد چهارشنبه ١٧ خرداد و حادثه تروریستی در مجلس. از صبح همان روز تقریبا همه اهالی هنر از پی حضور در مراسم افطار رئیس جمهور بودند. صبح که آن اتفاق تلخ رخ داد،ساختمان وزارت ارشاد پر شد از نیروهای ویژه امنیتی. تک تیراندازانی که بیش از ٥ ساعت از آنجا ساختمان اداری مجلس را هدف قرار داده بودند تا تروریست ها بار دیگر مجال شلیک مستقیم به مردم را نداشته باشند. ساعت های پر از ترس و دلهره در ارشاد ، این شائبه که افطاری رئیس جمهور لغو شود را داشت تشدید می کرد. چند ساعت بعد اما رئیس جمهور اعلام کرد تغییری در برنامه اش نمی دهد و می خواهد میزبان هنرمندان باشد. خیلی از اسمی ها و ستاره های هنر آمده بودند و خیلی ها هم شاید دلهره اتفاقات صبح باعث نیامدن شان شده بود. گروهی هم بعدا گفته شد دعوت نبودند. همه از حوادث تلخ صبح شروع کردند و بعد به حوزه خودشان رسیدند. نماینده خانه سینما از چالش های سینما گفت، نماینده تئاتر با هیجان ازرئیس به عنوان تنها رئیس جمهور تئاتر بین اسم برد. به جای ٣ دقیقه، ٦ دقیقه حرف زد. از چالش ها گفت و از رئیس جمهور خواست تا رئیس جمهور باشد. نماینده ناشرین از چالش های چاپ و نشر گفت ى بقیه به همچنین. رئیس جمهور هم حرف هایش را زد تا رسید به وقت افطار. زمان گعده های پای میز غذایی. یکی از مهمترین هایی که سرش را نزدیک صورت رئیس جمهور کرد، کسی نبود غیر از رضا گلزار ، سوپر استار سینمای گیشه ای . کسی که قبل از این دولت به دلیل مشکلاتی که در زندگی شخصی برایش رخ داده بود، فعالیتش به شدت کمرنگ و تقریبا ممنوع شده بود. گذر زمان و تغییرات محسوس حالا او را دوباره هم به پرده سینما برگردانده، هم شبکه نمایش خانگی و هم استیج موسیقی! گلزار که سال قبل یکی از پرفروشهای سینما بود، در مجال کوتاه برای گپ زدن با روحانی حرف سینمایی نزد. او را پای میز رئیس دولت بردند، گلزار سرش را نزدیک کرد و بعد از سخنی کوتاه درباره حوادث تلخ تروریستی گفت: راستش تقریبا همه ما فکر می کردیم بعد از حوادث خونین صبح ، مراسم کنسل می شود و شما به دلیل رعایت مسائل امنیتی در یک مکان عمومی حاضر نمی شوید اما وقتی دیدیم شما این شجاعت را داشتید ،ما هم آمدیم. واقعا شما امشب بار دیگر نشان دادید هیچ وقت یک ایرانی را نمی توان تهدید کرد. رئیس جمهور هم بعد از تعارفات معمول از گلزار تشکر کرد و گفت مردم ایران مردم شجاعی هستند و هنرمندان مان هم همین طور.
سلامت,"تجویز دارو گزینه ای رایج برای درمان بیماری ها است. اما به رغم فوایدی که برای مقابله با بیماری و تسکین علائم آن ارائه می کنند، مصرف برخی داروها می تواند با بروز برخی عوارض جانبی نیز همراه باشد. 
 
 به گزارش گروه سلامت   به نقل از "" ""، احتمالا با برخی عوارض جانبی شایع برخی داروها مانند  ، سردرد، و حالت تهوع آشنا هستید. اما در راهنمای داروی مصرفی خود ممکن است به برخی عوارض جانبی غیرمعمول اشاره شده باشد که قبلا چیزی از آنها نشنیده اید. در ادامه با برخی از این موارد بیشتر آشنا می شویم. 
 
 مصرف برخی داروها می تواند به تغییر رنگ ادرار منجر شود. یکی از داروهای شناخته شده در این زمینه پیریدیم (فنازوپیریدین) است که برای کاهش ناراحتی بیمار مبتلا به یک   تجویز می شود. این دارو رنگ ادرار را به نارنجی تا قرمز تغییر می دهد که به اسیدیته ادرار بستگی دارد. داروی سل به نام ریفامپین، داروهای ضد التهاب به نام سولفاسالازین و داروی رقیق کننده خون به نام وارفارین نیز می توانند موجب نارنجی شدن رنگ ادرار شوند. آنتی بیوتیک های نیتروفورانتوئین و مترونیدازول می توانند به قهوه ای رنگ شدن ادرار منجر شوند و داروهای تجویزی رایج مانند آمی‌تریپتیلین، داکسوروبیسین، ایندومتاسین، سایمتیدین، فنرگان، و تریامترن می توانند موجب آبی یا سبز رنگ شدن ادرار شوند. اگر متوجه مساله ای غیر عادی در ادرار خود شده اید برای بررسی دقیق شرایط به پزشک مراجعه کنید. 
 
 از جمله داروهایی که ممکن است موجب کاهش میل یا عملکرد جنسی شوند می توان به مهارکننده های انتخابی بازجذب سروتونین مانند پاکسیل، سلکسا، و زولوفت، برخی داروهای فشار خون و برخی داروهای هورمونی از جمله   اشاره کرد. داروهای اختلال نعوظ مانند ویاگرا می توانند موجب نعوظ مداوم و دردناک شوند و همچنین داروی ضد افسردگی ترازودون نیز می تواند شرایطی مشابه را ایجاد کند. 
 
 داروهایی مانند میراپکس (پرامی‌پکسول) و ریکویپ (روپینیرول) که برای بیماری پای بی قرار و بیماری پارکینسون تجویز می شوند می توانند به رفتارهای وسواسی و اجباری منجر شوند که از آن جمله می توان به قمار، خرید اجباری، اعتیاد جنسی، پرخوری و انواع دیگر اختلالات غذا خوردن اشاره کرد. برخی افراد مدعی شده اند که داروی تجویزی برای درمان افسردگی و اختلال دو قطبی به نام ابیلیفای (Abilify) موجب رفتار اجباری، به ویژه قمار، در آنها شده است. 
 
 برخی داروها ممکن است موجب راه رفتن و حتی رانندگی افراد در خواب شوند. همچنین، آنها ممکن است موجب به خواب رفتن ناگهانی افراد در میانه روز شوند. واکنش افراد مختلف به داروهایی که بر سیستم عصبی مرکزی تاثیرگذار هستند، متفاوت است. داروهای ضد اضطراب از جمله بنزودیازپین ها و داروهای خواب مانند آمبین (زولپیدم)، لونستا (اسزوپیکلون)، و سوناتا (زالپلون) اغلب از مقصران اصلی هستند. داروهای مسکن افیونی، شل کننده های عضله و حتی آنتی هیستامین های بدون نسخه مانند بنادریل (دیفن هیدرامین) ممکن است موجب این آثار در برخی افراد شوند. 
 
 برخی آنتی بیوتیک ها ممکن است موجب تغییراتی در حس چشایی یا بویایی انسان شوند. از جمله این داروها می توان به آمپی‌سیلین، ماکرولیدها، کینولون ها، سولفامتوکسازول، تری‌متیوپریم، تتراسایکلین و مترونیدازول اشاره کرد. بنابر مطالعه ای که در کانادا انجام شد، داروهای مغز و اعصاب از جمله داروهای پارکینسون، محرک های CNS، داروهای میگرن و شل کننده های عضله و همچنین داروهای قلبی (ضد فشار خون، ادرارآور، استاتین ها و ضد آریتمی) و بیشتر داروهای تیروئید می توانند اثری مشابه را ایجاد کنند. از مقصران دیگر می توان به داروهای ضد افسردگی سه‌حلقه ای، برخی داروهای بیماری روانی، داروهای ضد اضطراب، داروهای تثبیت کننده خلق و خو، آنتی هیستامین ها، برونکودیلاتورها بازکننده های برونش، داروهای ضد التهاب، داروهای ترک سیگار، ضد قارچ ها و ضد ویروس ها اشاره کرد. 
 
 طیف گسترده ای از داروها که بر   تاثیرگذار هستند می توانند موجب بروز توهم در فرد شوند. داروهایی که برای درمان درد و تسکین اضطراب و افسردگی استفاده می شوند می توانند موجب توهم شوند و از گزینه های دیگر می توان به داروهای آنتي کولينرژيک که برای درمان بیماری های مثانه، بیماری مزمن انسدادی ریه و بیماری پارکینسون استفاده می شوند، اشاره کرد. 
 
 مصرف برخی داروها می تواند دلیل نوسانات وزن شما باشد. برخی داروها موجب افزایش گرسنگی می شوند، در شرایطی که برخی دیگر توانایی بدن برای سوزاندن کالری را مختل کرده با به احتباس مایع در بدن بیمار منجر می شوند. از جمله داروهای رایج که با افزایش وزن مرتبط هستند می توان به کورتیکواستروئیدها، داروهای ضد افسردگی سه‌حلقه ای، مهارکننده انتخابی بازجذب سروتونین مانند پروزاک، سلکسا، و پاکسیل و سولفونیل اوره ها مورد استفاده برای درمان دیابت نوع 2 اشاره کرد. 
 
 برخی داروها می توانند بر چشم های انسان تاثیرگذار باشند و موجب عوارضی مانند   و آسیب شبکیه شوند. از جمله این موارد می توان به داروهای اختلال نعوظ، داروهای فشار خون، مینوسایکلین، و آنتی بیوتیک های دیگر و حتی برخی داروهای گیاهی اشاره کرد. کورتیکواستروئیدها، داروهای بیماری روانی، داروهای ضد مالاریا، و آنتی هیستامین ها نیز می توانند موجب مشکلات بینایی شوند. 
 
 از شایع‌ترین داروهایی که موجب تاندونیت (التهاب تاندون) یا پارگی تاندون ها می شوند می توان به داروهایی کلاس فلوروکینولون از جمله سیپرو، سیپرو اکس آر، پروکین اکس آر، لواکین، فلوکسین، و معادل های عمومی آنها اشاره کرد. پارگی های ناشی از مصرف دارو بیشتر در تاندون های آشیل، روتاتور کاف، جلو بازو، دست و انگشت شست رخ می دهند. 
 
 گمان بر این است که تغییر در باکتری های عادی دهان که می تواند به واسطه مصرف برخی آنتی بیوتیک ها رخ دهد به ظاهر سیاه و مودار زبان منجر می شود. از دیگر دلایل این عارضه جانبی ناخوشایند می توان به عدم رعایت بهداشت دهان و دندان، سیگار کشیدن، مصرف بیش از حد قهوه، و کم آبی بدن اشاره کرد. محصولات حاوی بیسموت مانند پپتو-بیسمول نیز ممکن است موجب این شرایط شوند.  
 ------------------------------"
فناوری,محققان موفق به توسعه یک بازی مبتنی بر اپلیکیشن شدند که به افراد سیگاری برای ترک سیگار کمک می‌کند. به گزارش ایسنا به نقل از نیو ایندین اکسپرس، این بازی که Cigbreak Free نام دارد، مانند یک بازی معمولی گوشی‌های هوشمند بوده که بازیکنان را برای گذراندن مراحل مختلف و دریافت امتیاز وادار به انجام برخی کارها می‌کند. در این بازی، بازیکنان باید تعداد معینی از سیگار را پیدا کرده و در یک زمان معین آنها را از بین ببرند. این بازی همچنین شامل ترکیبی از 37 تکنیک تغییر رفتار از جمله نشان دادن عواقب این رفتارها بر سلامت فرد، به دست آوردن امتیاز به شرط انجام کارهایی در جهت ارتقا سلامت یا ارائه پاداش‌های مالی مجازی برای کمک به افراد سیگاری در جهت ترک سیگار است. نکته مثبتی که در مورد اپلیکیشن‌های گوشی‌های هوشمند وجود دارد این است که شما می‌توانید در هر نقطه از آن استفاده کرده و مشغول بازی شوید. ولع مصرف سیگار یک احساس کوتاه مدت است که با کنترل آن و منحرف کردن ذهن به سمتی دیگر می‌توان آن را ترک کرد. به گفته محققان، پاداش‌هایی که در بازی هستند بازخوردهای مثبتی در دنیای حقیقی برای افراد سیگاری خواهند داشت.  این پژوهش در مجله BMJ منتشر شده است.
حوادث,سخنگوی سازمان اورژانس کشور از وقوع حریق در یک کمپ ترک اعتیاد بانوان خبر داد. مجتبی خالدی در گفت و گو با ایسنا، درباره این حادثه گفت: ساعت ١۵:٣٠ ظهر امروز یک مورد آتش سوزی در کمپ ترک اعتیادی واقع در باقر آباد قرچک ورامین به اورژانس کشور اعلام شد. وی افزود: در پی وقوع این حادثه بلافاصله ۴دستگاه آمبولانس برای انتقال مصدومان احتمالی به این کمپ اعزام شدند. این آتش سوزی ١٢ مصدوم داشته که حال شش نفر از آن ها وخیم گزارش شده است.
سیاسی,یک عضو کمیسیون امنیت ملی تاکید کرد: از دولت می‌خواهیم که اجرای قانون لغو تحریم‌ها را بسیار جدی بگیرند. ضمن تشکر از سازمان انرژی اتمی و وزارت خارجه که طبق قانون مصوب مجلس در خصوص غنی‌سازی ۲۰ درصد عمل کردند اما منتظر هستیم بر اساس ماده (۵) این قانون رآکتور جدید هر چه سریعتر طراحی و راه‌اندازی شود. به گزارش ایلنا، زهره الهیان در جلسه علنی امروز (دوشنبه، ۲۰ بهمن) مجلس شورای اسلامی ضمن تبریک ایام دهه فجر، از مواضع قاطعانه، حکیمانه و مدبرانه اخیر مقام معظم رهبری در حوزه سیاست خارجی تقدیر کرد و گفت: به عنوان کمیسیون امنیت ملی و سیاست خارجی حمایت خود و مجلس را نسبت به این مواضع اعلام می‌دارم. نماینده  تهران در مجلس شورای اسلامی افزود: پیام مواضع اخیر رهبری در بیان شروط بازگشت ایران به برجام، پیام عزت و اقتدار ملت ایران بود و ایشان با این بیانات این پیام را به دشمنان نظام و نفوذی‌های داخلی دادند که عزت و اقتدار ملت ایران قابل معامله با هیچ چیز نیست. این عضو کمیسیون امنیت ملی و سیاست خارجی مجلس تأکید کرد: از دولت می‌خواهیم که اجرای قانون لغو تحریم‌ها را بسیار جدی بگیرند ضمن تشکر از سازمان انرژی اتمی و وزارت خارجه که طبق قانون مصوب مجلس در خصوص غنی‌سازی ۲۰ درصد عمل کردند اما منتظر هستیم بر اساس ماده (۵) این قانون رآکتور جدید هر چه سریعتر طراحی و راه‌اندازی شود. وی تصریح کرد: طبق این قانون از زمان تصویب آن اگر لغو تحریم‌ها صورت نگیرد خروج جمهوری اسلامی ایران از اجرای داوطلبانه پروتکل الحاقی ضروری است لذا منتظر سوم اسفند ماه موعد اجرای این مهم هستیم و انتظار داریم دولت در این تاریخ خروج ایران از اجرای داوطلبانه پروتکل الحاقی را رقم بزند.
فرهنگی/هنری,یونسکو، کمیته‌ها و فدراسیون‌های مختلف آن با امضای بیانیه‌ای مشترک، بحران بهداشتی (کرونا) را فرصت مناسبی برای ثبت وقایعی دانستند که از طریق تشویق همه مستندسازان می‌تواند به تقویت آثار دیداری و شنیداری آن بحران، به عنوان یک میراث مستند کمک کرد.
سلامت,در بازار بعضی سیب زمینی هایی دیده می شود که همه یا قسمتی از آنها سبز رنگ هستند در ادامه درباره خطرات مصرف سیب زمینی های سبز رنگ خواهید خواند. بافت سبز رنگ زیر‌پوست سیب‌زمینی مهم‌ترین محل تجمع سولانین بوده و لذا باید قبل از مصرف سیب‌زمینی پوست آن به ضخامت دوتا سه میلی‌متر برداشته شود. حتی پوست‌گیری سیب‌زمینی موجب استرس گیاه و تولید سولانین در بافت گوشتی می‌شود؛ بنابراین سیب‌زمینی پوست کنی شده، باید بلافاصله طبخ شود و نگهداری طولانی آن خطرناک است. در مورد مصرف سیب‌زمینی زغالی همراه پوست باید احتیاط کرد. تجمع سولانین در غده‌های کوچک نارس در سیب‌زمینی محتمل است و بنابراین باید اطراف غده‌ها و جوانه‌ها به ضخامت چند سانتی‌متر برداشته شود. طعم تلخ سیب‌زمینی بویژه در سیب‌زمینی آب پز نمایانگر وجود سولانین در بافت سیب‌زمینی است. آب‌پز کردن تاثیری روی سم ندارد، اما سرخ کردن سیب‌زمینی میزان سم را کاهش می‌دهد. قرارگیری در معرض نور یا گرمای محیط، موجب تولید سولانین در بافت گوشتی سیب‌زمینی می‌شود. بنابراین سیب‌زمینی باید خارج از تابش مستقیم نور و در محل خنک با دمای کمتر از 15درجه سانتی‌گراد نگهداری شود. از طرفی، سرمای شدید و دمای کمتر از 5 درجه سانتی‌گراد نیز موجب تولید سم می‌شود؛ بنابراین سیب‌زمینی را نباید در بالکن یا تراس منزل نگهداری کرد و بهتر است در محلی خنک و تاریک در آشپزخانه قرار گیرد. آسیب فیزیکی و ضرب‌دیدگی سیب‌زمینی نیز در تولید سم موثر است. سم سولانین و سم دیگری به‌نام توماتین در گوجه‌فرنگی سبز و نارس وجود دارد. بنابراین بافت سبزرنگ گوجه نباید مصرف شود و باید محل اتصال گل به بافت اصلی بخوبی جدا شود. همچنین استفاده از گوجه فرنگی دارای بافت نارس به منظور طبخ غذاهایی نظیر املت اشتباه است. فواید سیب زمینی مرتضی صفوی متخصص تغذیه گفت: سیب‌زمینی به‌دلیل داشتن پتاسیم بالا به تقویت قلب کمک می‌کند و مصرف آن برای افراد فشار خونی مفید است.سیب زمینی سرشار از بتاکاروتن (پیش‌ساز ویتامین A)،پتاسیم،فسفر ،آهن،منیزیم و ویتامین «ث» است،اما ساقه و برگ‌های سیب زمینی حاوی سمی‌بنام سولانین است که نباید آن را مصرف کرد. وی گفت:مهم‌ترین ماده اصلی موجود در سیب‌زمینی نشاسته‌ است که معمولا 9 تا 25 درصد آن را تشکیل می‌دهد و برای تأمین انرژی ماده مفیدی می‌تواند باشد. *سیب زمینی محکم‌کننده لثه و مسکن درد زخم معده است . * به علت داشتن پتاسیم تقویت کننده قلب است که مصرف آن برای افراد فشارخونی مفید است. * برای درمان اسهال مصرف سوپ سیب زمینی همراه با شیر مفید است. صفوی گفت: سیب زمینی در بین سبزی‌ها ویتامین «ث» بالایی دارد و برای تأمین ویتامین «ث» مورد نیاز برای جلوگیری از خونریزی لثه مفید است. این متخصص تغذیه اضافه کرد: سیب زمینی حاوی مقدار زیادی ویتامین «ب6» است و یک فنجان سیب زمینی پخته 21 درصد «ب6» مورد نیاز روزانه را تأمین می‌کند. بسیاری از آنزیم‌های بدن خصوصا آنهایی که در تبدیلات پروتئینی درگیر هستند به «ب6» محتاج هستند،در نتیجه برای تولید سلول‌های جدید به ویتامین «ب6» احتیاج داریم. بهتر است بزرگسالان و افراد مسن حداقل هفته‌ای یک بار سیب زمینی را جایگزین دیگر مواد نشاسته‌ای کنند. صفوی گفت: بهترین روش نگهداری سیب زمینی این است که آن را در حجم کم در جعبه‌های چوبی که از کف انبار یا محل نگهداری 40 سانتیمتر فاصله داشته باشد، قرار داده شود. دمای محل نگهداری بهتر است 4 درجه بالای صفر و نیز تاریک باشد که از جوانه زدن آن جلوگیری کند. این متخصص تغذیه افزود: هر 100 گرم سیب‌زمینی 90 کالری انرژی دارد و به دلیل بالا بودن فیبر آن باعث افزایش قدرت دفاعی بدن می‌شود. وی افزود: سیب‌زمینی را باید خوب شستشو داد.سیب‌زمینی آماده را خریداری نکنید به دلیل این‌که ممکن است زیاد شسته شده باشد و نشاسته آن از بین رفته باشد.در خرید سیب زمینی دقت شود که دارای جوانه نباشد.در کنار پیاز نگهداری نشود به دلیل این‌که پیاز گازهایی از خود ساطع می‌کند که باعث خرابی و فساد سیب‌زمینی می‌شود، ضمن این‌که سیب‌زمینی پخته تا چند روز در یخچال باقی می‌ماند./ الودکتر
حوادث,مدیر روابط‌ عمومی مرکز مدیریت حوادث و فوریت‌های پزشکی دانشگاه علوم‌پزشکی استان زنجان، از انفجار کپسول گاز مایع در روستای قزلجه از توابع شهرستان خدابنده خبر داد. جواد مرادی در گفت‌وگو با ایسنا، از انفجار کپسول گاز مایع در روستای قزلجه از توابع شهرستان خدابنده زنجان خبر داد و اظهار کرد: بر اثر این حادثه تعدادی از اهالی این روستا دچار آسیب شدند. این مسئول ادامه داد: در پی تماس با مرکز اورژانس استان، تعداد ۴ کد آمبولانس جهت امدادرسانی به مصدومان در محل حادثه حضور یافتند. وی افزود: بر اثر انفجار تعداد ۸ نفر دچار آسیب از نواحی مختلف و سوختگی شده بودند که پس از اقدامات درمانی اولیه به مراکز درمانی الغدیر ابهر و امیرالمؤمنین (ع) خدابنده اعزام شدند. مدیر روابط‌عمومی اورژانس زنجان، زمان حادثه و تماس با مرکز فوریت‌های پزشکی را ساعت ۱۹:۱۲ روز جمعه اعلام کرد.
سیاسی,نماینده ولی فقیه در خراسان‌رضوی با بیان اینکه تحریم‌ها بیشتر از اینکه بر ما اثر منفی داشته باشد، برای خود آمریکا خسارت‌بار بود، ادامه داد: آمریکا وقتی ما را تحریم کرد، خودش منفعتی از این تحریم‌ها نبرد، نه تنها نقشه آمریکا شکست خورد، بلکه خسارت و زیان این‌ تحریم‌ها نیز برای آمریکا باقی ماند. آیت‌الله سیداحمد علم‌الهدی در خطبه‌های عبادی سیاسی نماز جمعه امروز مشهد در حرم مطهر رضوی (ع) با تشکر از حضور پرشکوه مردم در روز ۲۲ بهمن ماه، اظهار کرد: وجود مقدس امام زمان از این حضور شما در پای نظام و انقلاب خشنود است. انقلابی که نقطه آرمانی آن فرج و ظهور بقیه‌الله است و مردم برای حضور در راهپیمایی‌ها سر از پا نمی‌شناسند و عشق خود را به انقلاب و نظام به منصه ظهور می‌گذارند. حتی امسال که به خاطر ویروس کرونا ما با مشکل راهپیمایی مواجه بودیم، اما باز هم مردم احساسات خود را بسیار باشکوه نشان دادند. وی افزود: مسئله ۲۲ بهمن هر سال، تکرار یک خاطره نیست. انقلاب ما تمام‌ نشده است. انقلاب ما در همان اوایل پیروزی خود توانست به صورت یک قدرت در تمام دنیا ظاهر شود و توانست به واسطه فداکاری‌های مردم، بک اهرم قوی را در دست بگیرد و تا امروز پیش برود. ما هر سال ۲۲ بهمن با یک انقلاب روبرو هستیم و این طور نیست که خاطره انقلاب ۴۲ سال پیش را جشن بگیریم. هر سال که ۲۲ بهمن فرامی‌رسد، انقلاب ما در یک موقعیت خاصی قرار می‌گیرد و رشد و پیشرفت جهانی انقلاب ما در یک مرز بالاتری قرار می‌گیرد. این خصوصیت انقلاب ما است. نماینده ولی فقیه در استان خراسان رضوی خاطرنشان کرد: امسال مردم ما در زمانی جشن ۴۲ سالگی انقلاب را گرفتند که انقلاب در اوج اقتدار است. کسی که با تکیه بر قدرت استکباری عربده می‌کشید و می‌گفت که ایران چهلمین سالگرد پیروزی انقلاب را نخواهد دید، الآن خود او از قدرت اخراج شده و منتظر استیضاح ذلت‌باری است که برای همیشه به حضورش در عرصه‌های سیاسی دنیا خاتمه دهد. علم‌الهدی بیان کرد: دشمنی آمریکا با ما، در روزهای اول به خاطر پیروزی انقلاب بود. اما حالا پس از ۴۲ سال، این دشمنی بر اساس خوی استکباری آمریکا، دیگر در همان حد باقی نمانده است، بلکه چند برابر شده است. چون ۴۲ سال آمریکا با انقلاب ما جنگید و در هر قدمی که برداشت با یک شکست مفتضحانه روبرو شد، به واسطه این شکست‌های پیاپی که دولت‌های مختلف آمریکا از طرف انقلاب و مردم انقلابی ما متحمل شدند، دشمنی آنان با ما چند برابر شده است. وی با تاکید بر اینکه در حال حاضر دشمنی آمریکا با ما نسبت به سال اول انقلاب افزایش پیدا کرده است، تصریح کرد: آمریکا تا به حال هر قدمی که علیه ما برداشته، از جنگ و فتنه گرفته تا تحریم، در همه با شکست مواجه شده است. آمریکا در اوایل پیروزی انقلاب فکر می‌کرد می‌تواند به زودی آن را تضعیف کند، اما هر چه می‌گذرد می‌بیند فقط بحث ایران نیست، بلکه آقایی آمریکایی‌ها در دنیا رو به شکست است. الآن دیکر آمریکا دچار فروپاشی از درون شده است. امام جمعه مشهد با اشاره به مشکل‌آفرین بودن تحریم‌ها برای کشور، عنوان کرد: اما تحریم‌ها بخش کمی از مشکلات ما را به وجود آورده است و آن طور که وزیر امور خارجه آمریکا اعلام می‌کرد که تحریم‌هایشان علیه ما فلج‌کننده بوده است، نبود. ما فلج و مستاصل نشدیم، در حال حاضر عشق مردم به انقلاب از روزی که دشمن می‌خواست ما را فلج کند، بیشتر است. علم‌الهدی بخش زیادی از مشکلات کشور را ناشی از سوء مدیریت‌ها دانست و اضافه کرد: ما نمی‌خواهیم تهمت بزنیم و کسی را بدنام کنیم، ان‌شاءالله که اشتباهات از سر ندانم‌کاری بوده است، غرض نبوده بلکه سوء مدیریت است. زاویه گرفتن با فرامین رهبری در اقتصاد مقاومتی، اقتصاد ما را با مشکل مواجه کرده است. اگر تدابیر رهبری در مسائل اقتصادی هم اجرا شده بود و در این خصوص هم مدیران با رهنمودهای رهبری زاویه نداشتند، امروز اقتصاد و معیشت ما با مشکل مواجه نبود.‌ وی با بیان اینکه تحریم‌ها بیشتر از اینکه بر ما اثر منفی داشته باشد، برای خود آمریکا خسارت‌بار بود، ادامه داد: آمریکا وقتی ما را تحریم کرد، خودش منفعتی از این تحریم‌ها نبرد، نه تنها نقشه آمریکا شکست خورد، بلکه خسارت و زیان این‌ تحریم‌ها نیز برای آمریکا باقی ماند. از دست دادن بازار و اقتصاد یک کشور ۸۰ میلیون نفری، خسارت کمی برای آمریکا نبود. مشکلات اقتصادی آمریکا با ما، به طور کلی روابط اقتصادی آمریکا با شرق را دچار مشکل کرد، تحریم‌های آمریکا علیه ما، روابط اقتصادی این کشور با چین و روسیه را بر هم زد. خسارت این تحریم‌ها برای آمریکا به مراتب بیشتر از مشکلاتی بود که برای معیشت ما به وجود آورد و آمریکا بیشتر از ما متضرر شد. نماینده ولی فقیه در خراسان رضوی خاطرنشان کرد: آمریکا به واسطه تحریم‌ها دست به یک انتحار اقتصادی و خودکشی زد و علاوه بر این خود را در پرتگاه خطر فروپاشی داخلی نیز قرار داد. در این ۴۲ سالی که از عمر انقلاب می‌گذرد، هم امام (ره) تا زمانی که زنده بود و هم مقام معظم رهبری در برابر آمریکا و غرب موضع داشتند، اما این موضع‌گیری‌ها فقط از سر خشم و دشمنی نبود. اگر امام (ره) اعلام کرد که رابطه آمریکا با ما، رابطه گرگ با میش است، بر اساس ۲۵ سال تجربه این حرف را زد.‌ علم‌الهدی ادامه داد: مواضعی که مقام معظم رهبری در قبال آمریکا دارند، یک لجاجت غیرمنطقی نیست. سخنانی که مقام معظم رهبری در ۱۹ بهمن ماه امسال به عنوان فصل الخطاب در رابطه با آمریکا بیان فرمودند، بر اساس بصیرت و شناخت ایشان بود. ایشان فرمودند ما بازگشت به تنهایی آمریکا به برجام را قبول نداریم و باید تحریم‌ها لغو شود، یک سال بگذرد و ما راستی‌آزمایی کنیم و سپس ما با آمریکا وارد مذاکره می‌شویم. این فرموده مقام معظم رهبری از سر لجبازی با آمریکا نبوده است. وی عنوان کرد: فرمایش رهبری بر اساس یک بصیرت قطعی بوده است. روزی که برجام تصویب شد، آمریکا ۸۰۰ تحریم را بر علیه ما وضع کرده بود. از روز تصویب برجام تا به امروز ۷۵۰ تحریم دیگر آمریکا اضافه کرد و مجموعا شد ۱۵۰۰ تحریم و عناوین مختلف دروغین را بر این تحریم‌ها نهاد. حالا اگر آمریکا بخواهد به برجام هم برگردد، می‌گوید برجام در مورد هسته‌ای بود و ممکن است من تحریم‌های هسته‌ای را لغو کنم، اما تحریم‌ها که همه هسته‌ای نبود، برای برداشته شدن بقیه تحریم‌ها باید دوباره مذاکره کنیم.‌ امام جمعه مشهد تصریح کرد: آمریکا از ما خواهد خواست که هر چه داریم به او بدهیم. این از توطئه‌های آمریکا است، برگشت آمریکا به برجام به این شکل خواهد بود. آمریکا به تعبیر امام (ره) شیطان بزرگ است و مقام‌ معظم رهبری در محاسبات خود این مسائل را دیده‌اند. کسانی که می‌گویند دولت در آمریکا عوض شده است، بدانند که تمام تحریم‌ها را دولت دموکرات آمریکا قبل از ترامپ دیوانه بر ما تحمیل کرد و ترامپ هم‌ آمد و آن تحریم‌ها را ادامه داد. دولت جدید آمریکا نیز همین طور است و می‌خواهد ما را در تله بیندازد. این دولت جدید هم در بازگشت به برجام توطئه دارد، همان طور که ترامپی که از برجام خارج شد، علیه ما توطئه داشت. دولت جدید آمریکا می‌خواهد دو تحریم را علیه ما لغو کند و ۱۴۹۸ تحریم دیگر را باقی بگذارد و بگوید برای لغو این‌ها باید بیایید با ما مذاکره کنید. علم‌الهدی گفت: من به عنوان یک فرد سابقه‌دار در این انقلاب، خوشبختانه از اول پیروزی انقلاب تا به حال گفته‌ام که ما در بین مسئولینی که در راس نظام بوده‌اند، خائن نداشتیم. ندانم‌کاری داشتند، اما خائن نبودند. اما حالا که مقام‌ معظم رهبری مسیر را روشن کردند و فرمودند که اول باید آمریکا تحریم‌ها را لغو کند و ما راستی‌آزمایی کنیم، اگر از حالا به بعد مسئولی از مذاکره و آشتی با آمریکا حرف بزند، بدانید که او اول خائن به انقلاب است. مقام‌ معظم رهبری با بینش عمیق و بصیرت خدادادی خود عمق فاجعه را دیدند و می‌گویند که آمریکا باید تحریم‌ها را لغو کند و ما راستی‌آزمایی کنیم و فقط هم به حرف نیست بلکه باید عملی شود، سپس ما اقدام به مذاکره می‌کنیم. اگر مسئولی بخواهد کاری جز این بکند، نظام پس از ۴۲ سال اولین خائن خود را پیدا می‌کند و این مردم هم با او مقابله خواهند کرد. وی تاکید کرد: این مردم مقلد رهبری اند. نظام رهبر و ولی امر دارد و ایشان تکلیف تعیین می‌کنند. بنابراین ما باید هشیار و بیدار باشیم و گول نخوریم. دشمن در تمام زورآزمایی‌ها شکست خورده است، اما هنوز به شیطنت و تزویر خود امیدوار است و فکر می‌کند می‌تواند به این وسیله برای ما مشکل ایجاد کند. بیداری و بصیرت آسمانی و الهی رهبری که الهام گرفته از توجهات خاصه بقیه‌الله است، به همراه بیداری مردم، دشمن را در تمامی فتنه‌هایش شکست خواهد داد.
فناوری,مدیرعامل ایرانسل با اشاره به روند دیجیتالی شدن خدمات و کسب‌وکارها با ظهور فناوری‌های جدید ارتباطی، تحول دیجیتال و گذار به دنیای جدید را گریزناپذیر دانست و بر آماده‌سازی زیرساخت‌های لازم توسط بخش صنعت، تأکید کرد. به گزارش روابط عمومی ایرانسل، دکتر بیژن عباسی‌آرند که ظهر امروز دوشنبه ۱۵ شهریور ۱۴۰۰، به صورت آنلاین در افتتاحیۀ «کنفرانس بین‌المللی و پنجمین ارزیابی ملی تحول دیجیتال» سخن می‌گفت، با اشاره به اینکه تحول دیجیتال و نقش سازمان‌های پیشرو در این زمینه، همواره مورد توجه علاقه‌مندان این موضوع بوده است، گفت: با توسعۀ فناوری مخصوصاً در حوزۀ IT و ICT، تغییراتی جدی در زندگی روزمرۀ مردم و در کسب‌وکارها و خدمات ایجاد شده است. وی با اشاره به پایه‌گذاری ایجاد خدمات دیجیتال امروزی توسط نسل چهار تلفن همراه و نسل‌های قبل، گفت: با ظهور و بروز نسل پنجم تلفن همراه در دنیا و ایران، عرصه برای ایجاد تحولی بزرگتر که تحول دیجیتال نامیده می‌شود، فراهم شده است. مدیرعامل ایرانسل، اتصال انبوه، ضریب تأخیر کمتر و پایداری بالاتر را از جمله مهمترین ویژگی‌های این نسل از فناوری برشمرد و تأکید کرد: امروز شاهدیم که حوزه‌هایی مانند سلامت، کشاورزی، پزشکی از راه دور، خودروسازی، هوشمندسازی انرژی و… در خیلی از کشورها، با به‌کارگیری فناوری نسل جدید محقق شده و امکان گذار را فراهم کرده است. وی افزود: ما در ایرانسل به عنوان اپراتور پیشرو در حوزه‌های دیتا و دیجیتال، با پیش‌بینی این روند، در ادامۀ مسیر پیاده‌سازی تکنولوژی‌های جدید، توانستیم به این حوزه هم ورود کنیم و خوشبختانه، در روز اول مرداد ماه سال ۱۳۹۹، نخستین سایت تجاری ایران و ایرانسل را رسماً راه‌اندازی کردیم و در ادامه نیز، ۶ سایت تجاری نسل پنج دیگر، در تهران و شهرهای شیراز، مشهد و کیش، توسط ایرانسل راه‌اندازی شد. همچنین زیرساخت شبکۀ ایرانسل، هم در هستۀ شبکه و هم در بخش انتقال، کاملاً متناسب با توسعۀ نسل پنج تلفن همراه، متحول شده است. عباسی‌آرند تصریح کرد: در آینده نه چندان دور، علاوه بر امکان ارائۀ خدمات بهتر به کاربران عادی، مانند ارائۀ خدمات VoD با کیفیت 4K و 8K، با ارائه خدمات صنعتی بر بستر فناوری جدید، زمینۀ بیشتری برای توسعۀ اقتصادی فراهم می‌شود و بخش صنعت، برای افزایش بهره‌وری، لاجرم باید از فناوری جدید استفاده کند. یکی از این فناوری‌ها که شئون مختلف صنعت را تحت تأثیر قرار می‌دهد، 5G است و صنایع در کشور ما نیز باید زمینه و زیرساخت لازم برای استفاده از این فناوری را فراهم کنند. وی تأکید کرد: فرایند تحول دیجیتال در دنیا آغاز شده و از آن گریزی نیست. در ایران هم باید ایجاد زیرساخت‌های تحول دیجیتال دنبال شود که این امر، کمک می‌کند تا هم خدمات جدید ارائه شود، کسب‌وکارهای جدید توسعه پیدا کنند و ظرفیت اشتغال‌زایی بیشتری فراهم شود و هم هر کسی که در این حوزه کار می‌کند، از منافع آن بهره‌مند شود. مدیرعامل ایرانسل در پایان سخنان خود، برگزاری کنفرانس و ارزیابی تحول دیجیتال و رویدادهای مشابه را با هدف تبیین بخش‌های مختلف و مؤلفه‌ها و زوایای تحول دیجیتال برای کنشگران مختلف، مثبت ارزیابی و ابراز امیدواری کرد تا با فراهم شدن بستر لازم، کشور با شرایط بهتری وارد این عرصۀ جدید شود. «کنفرانس بین‌المللی و پنجمین ارزیابی ملی تحول دیجیتال» روزهای ۱۵ تا ۱۶ شهریور، توسط دانشکدۀ مدیریت دانشگاه تهران، به صورت آنلاین برگزار می‌شود و فردا با اعلام برندگان بخش‌های مختلف، به کار خود خاتمه می‌دهد. علاقه‌مندان می‌توانند این رویداد را به طور مستقیم از اپلیکیشن لنز ایرانسل مشاهده کنند.
فرهنگی/هنری,روابط عمومی جشنواره فیلم فجر زمان و جزئیات پیش‌فروش اینترنتی بلیت‌های این رویداد در تهران و شهرستان‌ها را اعلام کرد. محمدرضا فرجی مدیر امور سینماهای سی و پنجمین جشنواره فیلم فجر در این زمینه گفت: پیش‌فروش اینترنتی بلیت‌های جشنواره فیلم فجر، از 8 صبح جمعه اول بهمن ماه برای شهر تهران و 8 صبح دوشنبه چهار بهمن ماه برای شهرستان‌ها آغاز خواهد شد. وی ادامه داد: علاقمندان می‌توانند با مراجعه به سایت ویژه پیش‌فروش اینترنتی سی و پنجمین جشنواره فیلم فجر به آدرس: cinogram.com بلیت خود را خریداری کنند. بلیت‌های خریداری شده به آدرس افراد در حساب کاربری خریداران با پیک ارسال خواهد شد. بر اساس اعلام مدیر امور سینماهای سی و پنجمین جشنواره فیلم فجر، پیش‌فروش بلیت‌ها در تهران از ساعت 8 صبح جمعه اول بهمن ماه آغاز می‌شود و ساعت 12 شب دوشنبه 4 بهمن ماه به پایان خواهد رسید. بر همین اساس، پیش‌فروش بلیت‌ها در شهرستان‌ها از ساعت 8 صبح دوشنبه چهارم بهمن ماه آغاز می‌شود و ساعت 12 شب پنج‌شنبه 7 بهمن ماه به پایان خواهد رسید. فرجی ادامه داد: همچنین علاقمندان امسال می‌توانند بلیت‌های خریداری شده خود را در نرم‌افزار تلفن همراه خود مشاهده نمایند، اما برای دیدن فیلم‌ها همراه داشتن بلیت کاغذی الزامی خواهد بود. وی افزود: علاقمندان خرید بلیت پس از ورود به سایت و ثبت نام با کدملی و مشخصات خود می‌توانند اقدام به خرید بلیت کنند و هر کاربر با کد ملی مشخص، امکان انتخاب حداکثر چهار سانس از سینماها و در هر سانس حداکثر 2 بلیت را خواهد داشت.
فناوری,بزرگترین چاپگر سه بعدی اروپا موفق به چاپ یک خانه دو طبقه برای اهداف تحقیقاتی و بررسی امکان معماری چاپ سه بعدی شد.
ورزشی,باشگاه سپاهان هم پس از دیدار این تیم مقابل پرسپولیس در نیمه نهایی جام حذفی بیانیه‌ای را منتشر کرد. به گزارش خبرگزاری فارس، پس از انتشار اطلاعیه واحد حقوقی باشگاه پرسپولیس، واحد حقوقی باشگاه سپاهان هم در این خصوص اطلاعیه‌ای صادر کرد که به شرح زیر است: واحد حقوقی باشگاه سپاهان اعلام می‌نماید در جریان فصلی که گذشت و در طی دیدارهای برگزار شده، رفتارهای جانبدارانه از سوی مسئولین ذیربط چه در مستطیل سبز و چه در اظهار نظرها و تصمیمات فوتبالی سعی در دور کردن تیم سپاهان از مسیر پیش روی داشت که شاخص آن ، اتفاقات رخ داده در ورزشگاه آزادی تهران در دیدار برگشت دو تیم سپاهان و پرسپولیس و پس از آن اظهارنظرهای جانب دارانه و آیین نامه تازه رونمایی شده تقسیم سکوهای ورزشگاه به صورت پنجاه پنجاه و نهایتا اخراج‌های شائبه برانگیز دو بازیکن سپاهان در دیدار حساس اخیر این دو تیم در جام حذفی است، که اینگونه تفاوت نگاه ها را به همراه داشته است. آنچه مسلم و مبرهن است واحد حقوقی باشگاه سپاهان همانطور که از چندی قبل به انعکاس این موارد و اظهارات خلاف واقع باشگاه پرسپولیس در مراجع و ارکان حقوقی و قضایی ذیصلاح اقدام کرده است، اکنون در راستای ممانعت از استمرار اینگونه رفتار حق باشگاه سپاهان را در رسیدگی به آن در مراجع ورزشی ذیصلاح فراسرزمینی (فیفا و کنفدارسیون فوتبال آسیا) نیز برای خود محفوظ دانسته و قطعا پیگیری خواهد کرد.
سلامت,شرکت داروسازی فایزر اعلام کرد: داده‌های آزمایش های بالینی واکسن کرونای این شرکت روی کودکان دو ساله و بزرگتر از اوایل پاییز امسال منتشر می‌شود و این اطلاعات احتمالا زمینه استفاده از این واکسن را برای کودکان این رده سنی فراهم می کند.
فرهنگی/هنری,شبکه تماشا پنج سریال «ساختمان پزشکان»، «متهم گریخت»، «دردسرهای عظیم»، «هانا» و «سرای ابریشم» را روی آنتن می‌برد. به گزارش ایسنا به نقل از روابط عمومی شبکه تماشا، این سریال‌ها در پنج باکس مختلف روی آنتن شبکه تماشا می‌روند. در باکس جهان اسلام شبکه تماشا سریال «سرای ابریشم» که درامی اجتماعی است و داستان آن در شهر حلب سوریه روایت می‌شود پخش می‌شود. سلوم حداد، عمر حجوب، سام کوسا، سلیم صبریسوزان نجم الدین، جمال سلیمان و أمل عرفة بازیگران این سریال هستند. دو بازیگر این سریال یعنی بسام کوسا و جمال سلیمان در فیلم بازمانده اثر سیف‌الله داد حضور داشتند. این سریال هر روز ساعت ۱۸ از این شبکه پخش می شود. مجموعهٔ طنز تلویزیونی «ساختمان پزشکان» به کارگردانی سروش صحت از ۱۸ اردیبهشت ساعت ۲۰ از شبکه تماشا پخش می‌شود. این سریال در سال ۱۳۹۰ تولید و از شبکه سوم سیما پخش شد. بهنام تشکر، بیژن بنفشه‌خواه، شقایق دهقان، هومن برق‌نورد، سیروس ابراهیم‌زاده، مونا فرجاد، محمد شیری، فرناز رهنما و... بازیگران این سریال هستند. فصل اول از مجموعه طنز «دردسرهای عظیم» به تهیه‌کنندگی ایرج محمدی و مهران مهام از ۱۳ اردیبهشت ماه هرشب ساعت ۲۱ از شبکه تماشا پخش خواهد شد. جواد عزتی، الناز حبیبی، مهدی هاشمی، مریم سعادت، مهران رجبی، امیر غفارمنش، شهین تسلیمی، صفا آقاجانی، بهشاد شریفیان، اشکان استیاق، پرستو گلستانی، زنده‌یاد زهره فکور صبور، فریده سپاه منصور، مرحوم حسین محب اهری، امیرحسین صدیق، مه‌لقا باقری و ... از بازیگران «دردسرهای عظیم» هستند. سریال درام اکشن آمریکایی با نام «هانا» توسط دیوید فار ساخته و نوشته شده و سارا آدینا اسمیت کارگردان آن است. پخش این سریال از سه‌شنبه (بیستم اردیبهشت) ساعت ۲۲ آغاز خواهد شد. شبکه تماشا همچنین از ۱۶ اردیبهشت «متهم گریخت» به کارگردانی رضا عطاران و تهیه‌کنندگی ایرج محمدی و مهران مهام را برای مخاطبان خود در نظر گرفته است.
فناوری,نور طی یک سال گذشته ۶ هزار بار به دور کره‌زمین چرخیده و ارتفاع مداری آن در حال حاضر ۴۱۰ کیلومتر است. پیش‌بینی می‌شود عمر مداری این ماهواره یک سال دیگر هم ادامه داشته باشد.
فرهنگی/هنری,"در یک هفته اخیر کتاب های متنوعی در فهرست پرفروش ترین های نشر چشمه قرار داشت. کتاب عنوان پرفروش ترین کتاب یک هفته اخیر این انتشارات را به خود اختصاص داده است. «یه چیزی بگو» نوشته لاوری هالس اندرسُن و ترجمه حمیدرضا صدر به چاپ سوم خود رسیده است. هالس ‌اندرسن از نویسندگان پُرطرفدار و پُرفروش ادبیات امریکاست. عمده‌ی شهرتِ او در حوزه‌‌های رمان‌های روان‌شناختی با محوریتِ قهرمان‌های نوجوان یا آثار تاریخی ا‌ست. اشعاری از «گروس عبدالملکیان» است که به چاپ دهم خود در نشر چشمه رسیده است. این کتاب دومین کتاب پرفروش یک هفته اخیر این انتشارات است. کتابی به قلم مصطفی مستور است که سومین کتاب پرفروش یک هفته اخیر نشر چشمه لقب گرفته است. این کتاب که به چاپ ششم رسیده است مجموعه‌ای از شش داستان است که هر کدام از این داستان‌ها در یکی از شهرهای شیراز، تهران، بندرانزلی و ... روی می دهد. رمان نوشته‌ی «استیو تولتز» با ترجمه‌ی «پیمان خاکسار» عنوان چهارمین کتاب پرفروش نشر چشمه در یک هفته اخیر را کسب کرده است. «پیمان خاکسار» مترجم این کتاب می‌گوید: « ""جزء از کل کتابی"" است که هیچ وصفی، حتا حرف‌های نویسنده‌اش، نمی‌تواند حق مطلب را ادا کند. خواندن ""جزء از کل"" تجربه‌ای غریب و منحصر به فرد است. در هر صفحه‌اش جمله‌ای وجود دارد که می‌توانید آن را نقل قول کنید. کاوشی است ژرف در اعماق روح انسان و ماهیت تمدن. سفر در دنیایی است که نمونه‌اش را کمتر دیده‌اید. رمانی عمیق و پرماجرا و فلسفی که ماه‌ها اسیرتان می‌کند. به نظرم تمام تعاریفی که از کتاب شده نابسنده‌اند. این شما و این ؛جزء از کل"" » کتاب نوشته جان کندی تول یکی از محبوبترین آثار داستانی امریکاست که توسط پیمان خاکسار ترجمه شده و کتاب پنجم پرفروش یک هفته اخیر نشر چشمه است. بیست سال بعد از مرگ نویسنده و در سال ۱۹۸۲ او و کتاب اتحادیه‌ی ابلهان برنده‌ی جایزه پولیتزر بهترین رمان می‌شود و از آن تاریخ به بعد کتاب رونق پیدا کرد."
سیاسی,عضو هیات رییسه مجلس در واکنش به تذکر شفاهی نماینده بندرعباس گفت: ۵۰ نفر از نمایندگان برای بررسی مجدد طرح شفافیت آرای نمایندگان امضا جمع کرده اند و این طرح دوباره در صحن علنی بررسی می شود.
حوادث,مهدی محمد طاهری، مجری سابق برنامه ثریا بر اثر سانحه تصادف درگذشت. محسن مقصودی، تهیه کننده برنامه ثریا در گفت‌وگو با ایسنا ضمن تایید این خبر و عرض تسلیت به خانواده آن مرحوم، اظهار کرد: از مردم می‌خواهم برای شادی روح مهمدی محمد طااهری دعا کنند‌.  او بسیار به اهل بیت علاقه‌مند بود و در این شب‌های عزیز هم از میان ما رفت. همسر آن مرحوم در بیمارستان است که امیدواریم حال ایشان بهبود پیدا کند. کانال اطلاع‌رسانی برنانه تلویزیونی ثریا نیز اعلام کرده است که مهدی محمدطارمی مجری سابق این برنامه به همراه پسر خردسالش درسانحه تصادف درگذشتند.
ورزشی,مالک باشگاه تراکتور بر احقاق حقوق باشگاه از طریق پیگیری اتفاقات پرونده شکایات تاکید کرد. به گزارش باشگاه تراکتور، محمدرضا زنوزی ضمن تبریک حلول ماه مبارک رمضان و گرامیداشت یاد و خاطره شهید امیر سلیمانی به عنوان یکی از هواداران تراکتور که اخیرا به درجه رفیع شهادت نائل آمد، در خصوص اتفاقات روزهای اخیر در رابطه با پرونده‌های بازیکنان خارجی تراکتور، بیان کرد: باشگاه تراکتور متعلق به بخش خصوصی بوده و همه چیز ما حساب و کتاب دارد. من نمی‌توانم خودم را قانع کنم که پول بازیکنی را داده‌ایم ولی به پرونده‌اش که نگاه می‌کنیم، می‌بینیم که رسید این پرداخت پول را در پرونده‌اش نگذاشته‌اند. این مسائل باعث می‌شود که ما واکنش نشان داده و موضوع را برای شفافیت بررسی کنیم. وی با بیان اینکه من مدیر دولتی یا مدیر یک باشگاه دولتی نیستم که امروز باشم و فردا نباشم، افزود: تراکتور تیم شهر من است و حتی اگر مالک آن نباشم، مسائل آن را پیگیری می‌کنم و وقتی که این باشگاه در اختیار من نبود هم مسائل مرتبط با آن را پیگیری می‌کردم. مالک باشگاه تراکتور با اشاره به مطلب منتشر شده در خبرگزاری فارس بیان داشت: این مطلب بررسی خوبی کرده بود که «چرا من به این موضوع ورود کردم، ولی دیگر تیم‌ها ورود نمی‌کنند». دلیل این موضوع هم این است که آنان از جیب مردم هزینه می‌کنند ولی اینجا من از جیب خودم هزینه می‌کنم. وی در ادامه اظهاراتش تأکید کرد: من طی مصاحبه‌ای گفتم که باشگاه‌ها به صورت حقوقی و کارآگاهی موضوع شکایات و پرونده های خود را بررسی کنند که چه اتفاقی افتاده که ما در تمامی پرونده‌ها محکوم می‌شویم؟ برای نمونه ما حدود 90 درصد پول استوکس را پرداخت کردیم و مابقی آن به خاطر بی‌انضباطی این بازیکن پرداخت نشده است. چندین تعهد به دلیل بی‌انضباطی از این بازیکن گرفتیم ولی هیچ‌ کدام از آن‌‌ها در پرونده‌ او درج نشده است. شما جای من باشید چه فکری می‌کنید؟ به‌ این دلیل روی موضوع دست گذاشته‌‌ام که من این پول را از جیبم پرداخت می‌کنم. من به‌خاطر خودم افشاگری نکردم، من که نمی‌گذارم تراکتور مثل سایر تیم‌ها محروم شود، من یا به نتیجه می‌رسم و پول را پرداخت نکرده و خسارت می‌گیرم و یا به نتیجه نمی‌رسم و پول را پرداخت می‌کنم. افشاگری کردم که آقایان فوتبال را به کجا می‌برید؟ هر روز در رسانه‌ها صحبت می‌کنید که فلان دلال چه شد؟ این درحالیست که عمده‌ی فساد آن بالاهاست. مشکل این نیست که یک ایجنت از آوردن بازیکن 5 الی 10 درصد پول بگیرد، مشکل جای دیگری است که به‌صورت سیستماتیک مدیریت می‌شود. مالک باشگاه تراکتور گفت: با اینکه بخش خصوصی هستیم، اما هر کس که بخواهد ورود کند، می‌گویم بررسی کنید و از جیب خودم هزینه می‌کنم، ولی سیستم‌های نظارتی و امنیتی باید به باشگاه‌هایی که از جیب بیش از 83 میلیون نفر هزینه می‌کنند، ورود کرده و ببینند که چه خبری است؟ چرا چشم‌مان را باز می‌کنیم و می‌بینیم که چند پرونده هنگفت در دستمان است؟ همان سیستمی که به باشگاه ما ورود کرده، به فدراسیون فوتبال هم رفته و پرونده‌ شش میلیون دلاری برعهده گرفته است. مهندس زنوزی خاطرنشان کرد: من به عنوان هوادار تراکتور و هوادار فوتبال ایران درخواست دارم که موضوع را بررسی و نظارت کنند تا مشخص شود که چه خبر است.
حوادث,"معاون امور دریایی اداره کل بنادر و دریانوردی هرمزگان از فوت یک راننده خودروی سنگین بر روی شناور لندینگ کرافت پهلو گرفته در بندر پل استان هرمزگان بر اثر بی احتیاطی یک دستگاه خودروی سنگین دیگر خبر داد. به گزارش ایسنا، اسماعیل مکی زاده در جمع خبرنگاران ضمن اعلام این خبر افزود: حوالی ساعت 5:40 صبح امروز لندینگ کرافت (شناور ویژه حمل خودرو) ""کاشانی یک"" در بندر پل در حال بارگیری خودرو برای انتقال به بندر لافت جزیره قشم بوده است. وی ادامه داد: در مراحل پایانی عملیات بارگیری، یک دستگاه خودروی سنگین پارک شده و بدون راننده روی این شناور لندینگ کرافت به دلیل نکشیدن ترمز دستی از جای خود به عقب حرکت می کند و به راننده ای دیگر که در کنار دیواره سمت راست پل فرماندهی شناور ایستاده بود، برخورد می کند. معاون امور دریایی اداره کل بنادر و دریانوردی هرمزگان خاطرنشان کرد: فرد مذکور با ضربه شدید بین خودروی سنگین و دیواره شناور لندینگ کرافت گرفتار می شود که بر اثر شدت جراحات، متاسفانه در همان ساعات نخستین حادثه، جان خود را از دست می دهد. مکی زاده اضافه کرد: جزییات بیشتر این حادثه و علل دقیق تر رخ دادن آن، پس از انجام بررسی های کارشناسان سوانح دریایی اداره کل بنادر و دریانوردی هرمزگان برای اطلاع مردم و افکار عمومی اعلام می شود."
سیاسی,منابع امنیتی به خبرگزاری فرانسه گفتند، پنج عراقی متهم به تروریسم امروز، سه‌شنبه در زندان ناصریه در جنوب عراق اعدام شدند.
فرهنگی/هنری,نشست خبری «حراج گوهران» با حضور سعیده آبشناسان (صاحب مجموعه گوهران) و همایون ارشادی (بازیگر سینما و مجری حراج) در حالی امروز (۲۳ آذرماه) برگزار شد که آثار قرارگرفته در این حراجی روی دیوار بودند. به گزارش ایسنا، آبشناسان در این نشست درباره‌ی ایده‌ی برپایی این حراج، گفت: درگذشت یکی از دوستان مجموعه‌دار من و وضعیت اسفناک آثار او هشت‌ماه پس از درگذشتش که یکی از این آثار هم متعلق به سهراب سپهری بود، من را به این فکر انداخت که یک بانی باشم و انگیزه‌ای در مجموعه‌داران ایجاد کنم. درست است که خریدن اثر هنری از هنرمندان و حمایت از آن‌ها، کار بسیار خوبی است، اما انباشته شدن آن‌ها و از بین رفتن‌شان پس از گذشت سال‌ها فایده‌ای ندارد. اگر هنر بخواهد جاودانه شود، باید کارها تبدیل شوند و فروش تعدادی از آن‌ها در یک جریان خیرانه قرار گیرد. او ادامه داد: کودکان، مقوله‌ای هستند که من همیشه درگیر آن هستم. خودم فرزندی ندارم، اما کودکان را خیلی دوست دارم، چون آن‌ها معصوم و بی‌گناه هستند. به همین دلیل، تصمیم گرفتم تمام عواید این حراج را صرف ساخت بیمارستانی برای کودکان دارای نقص ایمنی اولیه کنم. این مجموعه‌دار همچنین اظهار کرد: متاسفانه برای این کودکان، امکانات لازم در ایران وجود ندارد. بیمارستان تخصصی ندارند و خیریه‌ای هم به‌طور خاص به آن‌ها نمی‌پردازد. به‌دلیل وجود برخی حساسیت‌ها در جامعه تصمیم گرفتم به‌صورت شخصی متولی این جریان باشم. برای ساخت بیمارستان، چند زمین در منطقه ۲۲ دیده شده که نهایتا یکی از آن‌ها خریده می‌شود. یک گروه هم از ایتالیا دعوت شده است که در ساخت این بیمارستان مشارکت مالی خواهد داشت. آبشناسان درباره مجموعه‌ای که قرار است در حراج ارائه شود، گفت: ۱۰۰ اثر از مجموعه من که آثار نقاشان مطرح هستند و آثارشان در حراجی‌های داخلی و خارجی حضور داشته، در این حراجی به فروش گذاشته می‌شوند. آثاری از جعفر روحبخش، حسین زنده‌رودی، فریده لاشایی، منوچهر شیبانی، محمدرضا شجریان و ... در این حراج چکش زده می‌شوند. قیمت پایه این آثار از ۴۰ میلیون تا ۷۰۰ میلیون تومان است که خودم به واسطه ۲۰ سال فعالیت در این حوزه، کار قیمت‌گذاری را انجام داده‌ام. من ۲۰ سال پیش شاگرد خانم سیحون بودم و با سبک‌های گالری‌داری و مجموعه‌داری آشنا هستم. او درباره‌ی تک اثر محمدرضا شجریان - خواننده - در این حراجی نیز گفت: اثر خوشنویسی شجریان که در این حراجی ارائه می‌شود، به سال ۱۳۵۰ متعلق است. آقای شجریان ۶۵ سال است که با دایی من (مرتض کاخی) دوست است و به همین دلیل، من از سن کم با هنرمندان ارتباط داشته‌ام. این مجموعه‌دار درباره اصالت آثار این حراج نیز اظهار کرد: این آثار مستقیما از خود هنرمند خریده شده‌اند. بنابراین اصالت آن‌ها تایید شده است. آبشناسان در پاسخ به این پرسش که چرا همایون ارشادی را برای اجرای این حراج انتخاب کرده است، توضیح داد: همایون ارشادی از دوستان قدیمی خانواده ماست و علت انتخابش این بود که او حتی در آثارش هم بازی اغراق‌آمیزی ندارد و همیشه خودش است. هنر به‌طور ذاتی در وجود ارشادی است و افتخاری نصیب من شده که او در این حراج حضور دارد. او همچنین گفت: با توجه به این‌که علاوه بر خریداران و مجموعه‌داران، چند مهمان خارجی، سفیر و رایزن فرهنگی را هم به حراج دعوت کرده‌ایم، ترجیح دادیم کاخ نیاوران را به‌دلیل فضای تشریفاتی و موارد ایمنی برای برگزاری این حراج انتخاب کنیم. در بخش دیگری از این نشست، همایون ارشادی درباره‌ی حضورش در حراج «گوهران» گفت: اجرای یک حراج آثار هنری، شغل مهمی است و نکات ظریفی دارد. من پیش از این یک‌بار این کار را تجربه کرده‌ام. وی همچنین اظهار کرد: اغلب نقاشان این آثار در قید حیات هستند، بنابراین اصالت آن‌ها تایید شده است. او افزود: من برحسب تصادف بازیگر شدم و خودم معماری خوانده‌ام. با هنرهای تجسمی بزرگ شده‌ام و از کودکی نقاشی می‌کشیدم. این ارتباط کم‌کم کمرنگ‌تر شد تا این‌که پس از بازگشت به ایران، با گالری‌دارها آشنا شدم و نمایشگاه‌های زیادی را دیدم. «حراج گوهران» با ارائه ۱۰۰ اثر هنری ۲۶ آذرماه ساعت ۱۷ در کاخ نیاوران، سالن آبی برگزار می‌شود.
فرهنگی/هنری,"محمد رضا ساختمانگر نوشت: ثبت و ایجاد یک تصویر؛ به ‌عنوان یک پدیده علمی متولد شد، به‌شکل یک صنعت گسترش یافت و به عنوان هنر تثبیت شد.هنر انتقال ""مفهوم"" به ذهن بیننده با استفاده از محتوای یک عکس رسالت اصلی عکس شد. این شیوه با ژانرهای مختلفی در عکاسی میسر و تقسیم‌بندی شد، اما آنچه که مهم است اصلِ ""روایت‌گری"" است که عکس در طول حیات خود به آن متعهد مانده است. بیشترین تاثیر بر ذهن ما - خوشآیند یا ناخوشآیند - توسط عکس‌هایی که در دل خود روایتی از یک ماجرا یا واقعه دارند بوده است. به گزارش هنرآنلاین، هر چند که عکس تاثیری در اندازه‌ یک پلک بر هم زدن از یک واقعه ثبت می‌کند، اما جذاب‌ترین ویژگی آن، ابتدا و انتهای باز آن است. این تفاوتی است که عکس با فیلم دارد. فیلم موظف است تا بیننده را به سرمنزل مقصود هدایت کند اما عکس بیننده را در لحظه شکل‌گیری عکس رها می‌کند.  به همین دلیل است که با همه تغییراتی که در فرآیند تصویربرداری شده، عکس جایگاه خودش را از دست نداده بلکه هنوز یک فریم از یک تصویر یا یک حادثه بیش از چندین ساعت فیلم تاثیرگذار است. عکس ساکت و خاموش است. این خاموشی قوه خیال را تحریک می‌کند، تخیل وقتی برانگیخته می‌شود، بیننده را به داخل تصویر می‌کشاند. اما خصیصه‌ جالب عکس این است که همه سوال‌ها را پاسخ نمی‌دهد، بلکه تولید پرسش و مساله می‌کند و وقتی پرسش تولید شود هرکس به‌اندازه درک و فهم خود برای آن جواب می‌سازد. و اینجاست که عکس مهم می‌شود. چرا که اکثر هنرها و کلا جریان‌های فکری در طول تاریخ به‌دنبال ایجاد پرسش در ذهن فرد بوده‌اند. کار دیگری که عکس انجام می‌دهد، تصویری گم شده از زندگی را با زاویه دید هنرمند عکاس، به تصویر می‌کشد. چشم در احاطه‌ میلیون‌ها تصویر پیرامون خود است و در این بمباران تصویری، از برخی جزییات غفلت می‌کند. این وظیفه عکس است که بر این زوایای  پنهان تاکید کند. تمرکز به جزییات بسیار سخت است. عکاس این نگاه ریزبینانه از اتفاقات و رویدادهای روزمره را با ظرافت خاص انتخاب می‌کند و در مقابل دریچه چشم انسان می‌گذارد. با این تفاسیر عکس جای خود را بین هنرها باز کرد و به عنوان یک رسانه به جریان‌سازی مشغول شد. هنرمندان عکاس با تشکیل گروه‌ سعی در ایجاد موجی از نگاه‌های مختلف در یک یا چند موضوع خاص شدند. برگزاری نمایشگاه‌های گروهی عکس این خوبی را دارند که در کنار تکثر آثار، فراوانی فهم و نظر را به همراه می‌آورد. اما نکته‌ای که نمایشگاه ""عکس‌نوشت"" را از دیگر نمایشگاه‌های گروهی عکس مجزا می‌کند این است که وحدت رویه؛ نه در موضوع بلکه در روایت آثار باعث می‌شود تا بیننده یک خط فکری متمرکزی را دنبال نماید. آثار مختلف بدون آنکه موضوع واحدی داشته باشند، به نوعی روایت‌گونه، مخاطب خود را فریم به فریم همراهی می‌کند. اما نکته این نمایشگاه در نوشته‌هایی است که هر هنرمند در کنار آثار خود تحریر کرده است. هر چند که به‌نظر می‌رسد که پیام یک اثر هنری باید در خود اثر مستتر باشد اما بیننده تا حدی خشنود می‌شود از اینکه با گوشه‌ای از دیدگاه‌های خالق اثر در لحظه بازدید آثار آشنا شود. این موضع یک نقص بسیار بزرگ دارد. اینکه عکس بدون سناریو گرفته می‌شود، ماهیت عکس است. نوشته‌هایی که بر کنار آثار به نمایش درآمده در نمایشگاه عکس گروهی ""عکس‌نوشت"" قرار داده شده است به‌نوعی نظرِ تکمیلی هنرمند بر اثرش است. این مورد ممکن است باعث شود که سهل و ممتنع بودن اثر را تحت تأثیر این نوشتارها قرار دهد. زیرنویس‌نویسی برای عکس‌های خبری بسیار مورد اقبال بیننده است اما در نمایشگاه ""عکس‌نوشت"" این زیرنویس‌نویسی به نثری در وصف فضای اثر و در نتیجه تکمیل نگاه کمال‌طلب هنرمند شده است که به نظر می‌رسد در لحظه ثبت اثر اینقدر دقیق به آن پی نبرده بوده و پس از چاپ عکس به عنوان یک مطلب تکمیلی به آن افزوده شده است. البته وسواس بسیار زیاد در انتخاب نوشته‌ها باعث شده تا حسی شعرگونه به آثار دهد که این خود فضای نمایشگاه را از عکاسی مستندگونه به سمت عکاسی ""مفهومی"" سوق می‌دهد که احیانا مورد پسند بازدیدکننده‌گان نیز قرار گرفته است. نمایشگاه گروهی ""عکس‌‌نوشت"" از روز جمعه پانزدهم بهمن‌ماه در محل نگارخانه لاله با حضور عکاسان گشایش یافت. در این نمایشگاه بیش از یکصد قطعه اثر شامل عکس و متن از سوی عکاسان ارایه شده که هر یک به شکل مستقل با فاصله گرفتن از پرداختن به موضوع، سعی در ارایه یک تم ثابت دارند. این نمایشگاه دستاورد یک ایده آکادمیک و با حمایت پایگاه عکس چیلیک به دبیری مهدی سروری و راهنمایی‌هایی از سوی برخی اساتید همچون: اسماعیل عباسی و کیارنگ علایی در نهایت با حضور آثار 27 عکاس به بار نشست و در معرض نمایش و قضاوت دیدارکنندگان قرار گرفت. در نمایشگاه ""عکس نوشت"" آثاری از عبدالرضا محسنی، سپیده سیرانی، مجید سامانیان، میترا محمدی، سعید ثابت مقدم، فاطمه حجازی، ابراهیم باقرلو، اعظم حشمتی، حسین عصاری آرانی، مریم خداوردی، مهدیه زینی اسکویی، محمدرضا خرازی، سارا فیروزی، محمدرضا زارع، نسرین رستمی، جواد میرزاپور، ندا رهگذر، محمدرضا رحیمی، گل گونه نجفی، سیدایمان میری، آمنه عبادی، نیلوفر زارعی، مجتبی محسنی، سهیلا خان میرزایی، عرفانه سعیدیان، یاسمن حسین پور، مهدی سروری به نمایش درآمده است. این نمایشگاه 24 بهمن‌ماه در گالری لاله پایان یافت."
سلامت,در طول زندگی، همه‌ افراد به نوعی سوختگی را با شدت‌های مختلفی ممکن است تجربه کنند. سوختگی یکی از رایج‌ترین آسیب‌های خانگی، مخصوصا در سنین کودکی است زیرا سوختگی با آسیب شدید پوستی مشخص می‌شود که باعث از بین رفتن سلول‌های پوستی می‌شود. بسته به علت و میزان آسیب، سوختگی در بیشتر افراد می‌تواند بدون عواقب جدی سلامتی بهبود یابد.
فرهنگی/هنری,جولی اسکات میثمی، استاد بازنشسته زبان و ادبیات فارسی و پژوهشگر تاریخ و فرهنگ ایران ۱۷ مهرماه در ۸۴ سالگی و در سکوت خبری در آمریکا درگذشت.
سلامت,طبق گزارش جدید محققان، یک دوز واکسن کووید۱۹ برای تولید آنتی بادی های کافی در بیماران دیالیز کلیوی کافی نیست. به گزارش خبرنگار مهر به نقل از مدیسن نت، «ریتا سوری»، سرپرست تیم تحقیق از دانشگاه مک گیل کانادا، در این باره می‌گوید: «ما توصیه می‌کنیم که دوز دوم واکسن کووید ۱۹ در بیماران دریافت کننده همودیالیز در فاصله زمانی ۳ هفته توصیه شده تجویز شود و اقدامات پیشگیرانه و کنترل دقیق کروناویروس در واحدهای همودیالیز تا زمان مشخص شدن اثر واکسن ادامه یابد.» بیماران دیالیزی در برابر کووید ۱۹ آسیب پذیر هستند زیرا باید هفته‌ای سه بار به یک مرکز درمانی مراجعه کنند. در بین این بیماران، بین ۲۰ تا ۳۰ درصد موارد کُشنده بوده که ۱۰ برابر بیشتر از جمعیت عمومی است. این مطالعه شامل ۱۵۴ بیمار دیالیزی بود. محققان دریافتند بعد از تزریق یک دوز واکسن، آنتی بادی در ۵۷٪ بیماران دیالیزی قابل تشخیص نبود. از بین این تعداد شرکت کننده، چهار نفر پس از واکسیناسیون به کووید ۱۹ مبتلا شدند. به گفته محققان، «بیمارانی که همودیالیز می‌شوند و در ۴ هفته به واکسن پاسخ نداده اند، در هشت هفته هم پاسخ نمی‌دهند.» بر اساس این مطالعه، در بیماران مسن و کسانی که از داروهای سرکوب کننده سیستم ایمنی استفاده می‌کنند میزان تولید آنتی بادی در آنها بسیار کمتر است. در حال حاضر واکنش بیماران دیالیزی به دوز دوم واکسن تحت مطالعه است.
حوادث,زمین لرزه‌ای به قدرت ۴ و ۴ دهم در مقیاس ریشتر ساعت ۹ و ۳۵ دقیقه امروز چرام را لرزاند. به گزارش ایلنا، زمین‌لرزه ۴.۴ ریشتری شهرستان چرام را لرزاند. بنا بر اعلام موسسه ژئوفیزیک دانشگاه تهران این زمین لرزه ساعت 9 و 35 دقیقه و 37 ثانیه امروز 29 دی  شهرستان چرام و مناطق اطراف را لرزاند. این زمین لرزه در عمق 13 کیلومتری زمین و در فاصله 15 کیلومتری چرام، 28 کیلومتری دوگنبدان، 29 کیلومتری دهدشت رخ داد.
حوادث,مسوول روابط عمومی شرکت لوازم خانگی پارس قزوین گفت: انفجار یک دستگاه تنظیم فشار هوا موجب مصدوم شدن چهار نفر از کارگران این واحد تولیدی شد. احمد حشمتی روز شنبه در گفت و گو با ایرنا افزود: در این حادثه یک دستگاه تنظیم فشار هوا که به منظور تعمیرات مورد استفاده قرار می‌گیرد دچار انفجار شد. این مسوول گفت: چهار نفر از کارگران در این حادثه مصدوم شدند که بلافاصله با کمک نیروهای شرکت و اورژانس به بیمارستان انتقال یافتند. وی افزود: این حادثه در بخش خدماتی کارخانه و در محیطی متفاوت از خط تولید رخ داد و آتش سوزی و آسیب دیگری به دنبال نداشت. حشمتی گفت: دو تن از این مصدمان در بیمارستان شهید رجایی قزوین مراحل درمان خود را تمام کرده و مرخص شدند و دوتن دیگر از کارگران به مراکز درمانی تخصصی انتقال یافتند. وی در خصوص علت وقوع حادثه، گفت: بررسی‌های کارشناسی در این زمینه ادامه دارد و پس از مشخص شدن علت حادثه اطلاع رسانی خواهد شد.
فرهنگی/هنری,"تنوع فیلم‌های ایرانی در سال گذشته توجه مخاطبان فرانسوی به جامعه ایران را جلب کرده است. به گزارش عصرایران به نقل از ، بسیاری از مخاطبان فرانسوی  مشتاق نگاهی اجمالی به جامعه ایران از طریق سینمای هستند. سینمای ایران با توجه به هزینه کم تولید به عصر طلایی خود در نگاه مخاطبان فرانسه نزدیک شده است. این فیلم توصیف بخش آغازین فیلم ""متری شش و نیم"" با نام فرانسوی ""قانون تهران"" ساخته ""سعید روستایی"" است که دیالوگ‌های آتشین و بی وقفه‌ی شخصیت‌های پرحرف آن، در سال گذشته علاقهمندان فرانسوی را مجذوب خود کرده است. این فیلم پس از اکران در تیر گذشته هزینه فروش بیش از 150  هزار بلیط را به گیشه سینماهای فرانسه سوق داد. ""عسل باقری"" کارشناس سینمای ایران در دانشگاه ""Cergy"" پاریس در این باره گفت: ""20 سال پیش این میزان از موفقیت برای یک فیلم ایرانی در سینمای فرانسه ""غیر قابل تصور بود"". ""متری شش و نیم"" با نام فرانسوی ""قانون تهران"" تنها فیلم پر سر و صدای اخیر نیست.  فیلم ""قصیده گاو سفید"" که در فرانسه با نام ""بخشش"" (The Pardon) شناخته شده در باره بیوه‌ای حدودا 30 ساله است که تلاش دارد حقیقت اعدام شوهرش برای جرم نکرده را کشف و آن را افشا کند. فیلم ""شیطان وجود ندارد"" 4 روایت مختلف از مجازات اعدام را بیان می‌کند. فیلم ""قهرمان"" نیز در باره مردی که به دلیل ناتوانی در بازپرداخت بدهی مالی زندانی شده و ناامیدانه برای رهایی از زندان تلاش می‌کند. ""باقری""کارشناس سینمای ایران در فرانسه در این باره گفت: این فیلم‌ها رئالیسم اجتماعی خاصی را نشان می‌دهند. در تصاویر این فیلم‌ها  افراد در جامعه‌ای بین خواسته‌های سنت و مدرنیته گیر کرده اند و فرانسوی ها بسیار کنجکاوند که ببینند زندگی روزمره در ایران چگونه است. وی افزود: ""سفر به ایران دشوار است، رسانه‌ها نیز این زوایای زندگی در ایران را نشان نمی‌دهند"". این سبک رئالیستی پیشرفت جدیدی در سینمای ایران است اما تا مدت‌های طولانی جشنواره‌های فیلم و مسئولان ساخت و  پخش فیلم در جهان توجه چندانی به آن نداشتند. باقری افزود: پس از انقلاب ایران در سال 1357 (1979)، سینمای جهان تمایل زیادی به شنیدن از سینمای ایران نداشت. بسیاری فکر می‌کردند که جمهوری اسلامی پس از جنگ ایران- عراق (1367- 1359) دوام نخواهد آورد و سینمای این کشور نیز  نابود می‌شود"". فرانس 24 نوشت: (اما) ایران حملات وحشیانه صدام حسین را تحمل کرد و سینمای ایران به شکوفایی خود ادامه داد. در این میان ""عباس کیا رستمی"" با تصاویر ظریف و خاص خود از زندگی روزمره به ویژه ""سه گانه کوکر"" که بین سال‌های 1987 تا 1994 ساخته شد، توجه سینماگران خارجی را به خود جلب کرد. سه‌گانه کوکر یا سه‌گانه زلزله به ""سه فیلم خانه دوست کجاست؟"" (۱۳۶۶) ""زندگی و دیگر هیچ"" (۱۳۷۰) و ""زیر درختان زیتون"" (۱۳۷۳) ساخته عباس کیارستمی اطلاق می‌شود. باقری افزود: ""سبک کیارستمی پالایش شده، شاعرانه، شخصی و فلسفی با طنین جهانی بود و به مباحث و جدل‌های ژئوپلتیکی ربطی نداشت"". وی گفت: ""سینمای خارج به کار کیا رستمی علاقه نشان داد زیرا آنها فیلم‌هایی را می‌خواستند که کلاشنیکف (کلاشینکف) نداشته باشد.  آنها خواهان نوعی از سینما بودند که ایران بسیار متفاوت از آنچه در اخبار وجود دارد به نمایش گذارد"". کیارستمی از تحسین پرشور منتقدان برخوردار بود اما سبک هنری‌اش نتوانست مخاطبان زیادی را در غرب جلب کند. او به خاطر فیلم  ""طعم گیلاس"" نخل طلایی جشنواره کن 1997 را دریافت کرد. این فیلم در باره مرد میانسالی است که در حومه تهران به دنبال فردی  که بتواند پس از خودکشی او را دفن کند و پول زیادی برای زمان خود بگیرد. ظهور اصغر فرهادی کارگردان فیلم ""قهرمان"" در سال جاری برای موفقیت عمومی سینمای ایران در فرانسه لازم بود. فیلم ""جدایی نادر از سیمین"" (2011) که در سینمای جهان با نام ""جدایی"" معروف است،  موجی در فرانسه و دنیای انگلیسی زبان به راه انداخت و سال 2012 جایزه اسکار بهترین فیلم خارجی اسکار را برد. این فیلم نیز درباره جدایی زوجی از طبقه متوسط ایران است. باقری خاطر نشان کرد: از آن زمان فیلم‌های ایرانی در جشنواره‌های بین الملل حضور پررنگی داشتند. ""می‌توانید ببینید که جهان به ایران که پشت سر تیترها قرار گرفته علاقه نشان می‌دهد"" . باقری افزود: ایرانی که فرهادی نشان می‌دهد، کشوری است که با تضادهای خودش درگیر است و مکانی مدرن، جوان و پویاست"". باقری افزود: در سال‌های گذشته بازار سینمای ایران تغییر کرده است. شرکت‌های مستقل بزرگتری وارد این عرصه شده اند. بسیاری از فیلم های ایرانی در حال حاضر توسط شرکت‌های خارجی مانند شرکت فرانسوی "" Français Memento"" که بخشی از تولید فیلم ""گذشته"" فرهادی در سال 2013 را مدیریت می‌کرد، تولید می شوند. اخیرا قرار بود که این کارگردان سرشناس برای کارهای پس از تولید ""یک قهرمان"" به فرانسه بیاید اما شیوع همه‌گیری کرونا بسیاری از برنامه‌های او را  مختل کرد. تعداد فیلم سازانی که به دنبال شرکای تولید در خارج از کشور هستند هر روز بیشتر می‌شود. دلیل او این است که بحران عمیق اقتصادی ایران سرمایه‌گذاری روی پروژه های محلی را پیچیده می‌کند و دلیل دوم این است که تهیه کننده خارجی ""شانس فیلم ساز برای اکران فیلم در جشنواره‌های بین المللی را افزایش می‌دهد و در عین حال اجازه می‌دهد که از سانسوری که سینمای ایران را آزار می‌دهد، فرار کنند"". شرکت‌های فرانسوی نیز از رشد سینمای ایران سود می‌برند زیرا هزینه‌ و حقوق آنها در بازار بین المللی تقریبا ارزان و اندک است. باقری با یادآوری و اشاره به دورانی که فیلمسازان ایرانی در صورت سودآوری دستمزد می‌گرفتند، گفت: جامعه جهانی سینما از مدت‌ها قبل می دانست که سینمای ایران مخزن عظیمی از استعدادهاست و ارزش پائین پول ایران به معنای ساخت فیلم‌های ارزان است. این در حالیست که این سینما بین تماشاگران بین المللی محبوب است و  خوب عمل می‌کند."
فناوری,مراجع ضد انحصار اتحادیه اروپا به مجازات مالی گوگل حکم دادند گوگل به انحصارطلبی تجاری با سوءاستفاده از سیستم عامل اندروید متهم شده است رقم جریمه گوگل 5 میلیارد دلار اعلام شده است به گزارش ایران آنلاین به نقل از رویترز پیش از این گوگل تلاش کرده بود برای فرار از جریمه یاد شده تغییرات مهمی را در سیستم عامل اندروید ایجاد کند ابزار جستجو و مرورگر وب اندروید به طور پیش فرض از محصولات گوگل هستند و رقبای گوگل می‌گویند این شرکت به همین شیوه درآمدهای کلانی را به جیب می زند و مانع از استفاده کاربران از محصولات رقیب می شود. به گفته مارگارت وستاگر مدیر امور رقابت اتحادیه اروپا جریمه یادشده بالغ بر میلیاردها دلار خواهد بود. البته این اولین بار نیست که جریمه‌هایی سنگین بر ضد گوگل به علت انحصارطلبی تجاری در نظر گرفته می‌شود. گوگل سال گذشته هم توسط اتحادیه اروپا 2.7 میلیارد دلار جریمه شد، زیرا در بخش جستجوی خود نتایج مربوط به خدمات خرید آنلاین وابسته به خود را در رتبه‌ای بالاتر از خدمات شرکت‌های رقیب نمایش می‌داد. گوگل تلاش کرده بود برای فرار از جریمه‌های مالی از نصب پیش فرض جستجوگر و مرورگر کروم خود بر روی سیستم عامل اندروید خودداری کند.
سیاسی,"وزیر خارجه کشورمان در گفت‌وگویی تصریح کرد که ایالات متحده هنوز سیاست خود را در قبال ایران تعیین نکرده است‌. به گزارش ایسنا، محمدجواد ظریف، وزیر خارجه کشورمان روز پنج‌شنبه در گفت‌وگویی با شبکه فونیکس چین در پاسخ به سوال مجری در خصوص صحبت‌های بایدن مبنی بر عدم رفع تحریم‌ها گفت: من احساس می‌کنم که هنوز آمریکایی‌ها سیاست‌شان را درست تعیین نکرده‌اند؛ برای همین کاخ سفید تاکنون چندین بار مجبور به اصلاح صحبت‌های آقای بایدن شده است. کاملا مشخص است این آمریکا بوده که از توافق هسته‌ای خارج شده است. ظریف افزود: معلوم است که کدام کشور باید این سیاست‌های خلاف مقررات بین‌المللی را کنار بگذارد و همه تحریم‌ها را لغو کند. وی ادامه داد: هنوز دولت آمریکا مشغول بررسی سیاستش است. آمریکایی‌ها یک انتخاب واضح دارند. آقای بایدن معتقد است که سیاست‌های ترامپ اشتباه بودند. انتخابش این است که از این سیاست بازگردد و این یعنی تحریم‌ها را کنار بگذارد. نیازی وجود ندارد که ایران قدم اول را بردارد. وزیر خارجه کشورمان در پاسخ به سوال مجری درخصوص ""مکانیسم همگام‌سازی جهت بازگشت به برجام"" بیان کرد: آنچه که من گفته‌ام و دقیقا موضع ما نیز همان است این است که آمریکا باید اقدامش را انجام دهد اما پیش از آنکه آمریکا این اقدام را انجام دهد می‌تواند مطمئن باشد که اقدام ایران چه خواهد بود. برای اینکه این کار نیز صورت گیرد ما یک ساوزکار در داخل برجام به نام کمیسیون مشترک داریم. مسئول کمیسیون مشترک نیز آقای بورل است که می‌تواند این کار را انجام دهد. ظریف در بخش دیگری از سخنان خود در پاسخ به ""تفاوت روابط ایران و آمریکا با قبل"" اظهار کرد: ما الان منتظریم که ببینیم آیا آقای بایدن به موضوعی که ما چندسال بر سرش مذاکره کردیم و شاید حتی طولانی‌ترین مذاکرات سیاست خارجی آمریکا با یک کشور محسوب شود، بازمی‌گردد و تعهداتش را اجرا می‌کند؟ این یک آزمایش برای آمریکایی‌ها است‌. زمانی که ما نتیجه آزمایش را دیدیم آنوقت در آن زمان در تهران، مقامات وقت تهران و هر کسی که رئیس‌جمهور و وزیر خارجه است - به همراه سایر مقامات و شورای عالی امنیت ملی می‌نشینند و تصمیم می‌گیرند چگونه کار را ادامه دهند. وی در پاسخ به اینکه ""آیا دولت بایدن به ایران حسن نیت نشان داده است یا نه"" گفت: ما به جز حرف چیزی نشنیدیم و همه حرف‌هایی که نیز شنیدیم مثبت نبوده است. این مقام ارشد دستگاه دیپلماسی کشورمان در جواب مجری که می‌گفت ""ولی من شنیده‌ام که کره جنوبی مجوز انتقال پول به ایران را از دولت بایدن دریافت کرده است"" تصریح کرد: تا امروز که ما پولی دریافت نکرده‌ایم. ما زمانی احساس می‌کنیم که حسن نیت نشان داده شده که پول‌های ما - که پول غذا و داروی مردم ایران است - دراختیار دیگران نباشد بلکه در حساب‌های خودمان باشد. آن‌ها باید حساب‌های آزاد ما باشند چراکه الان نیز در حساب‌های‌مان هستند اما این حساب‌ها بسته‌اند. وی افزود: این پول باید در حساب‌های آزاد باشد تا بتوانیم با آن خرید کنیم. اگر آمریکا چنین حسن نیتی نشان دهد حتما پاسخ حسن نیت، حسن نیت خواهد بود."
فناوری,معاون وزیر ارتباطات از موافقت وزیر ارتباطات با تدوین تعرفه جدید برای مشترکان کم مصرف اینترنت خبر داد. به گزارش مهر، حسین فلاح جوشقانی در حاشیه مراسم رونمایی از پروژه های شرکت ارتباطات زیرساخت در جمع خبرنگاران در پاسخ به مهر گفت: مطابق با مصوبه ۲۶۶ کمیسیون تنظیم مقررات برای سرعت و حجم مصرفی مشترکان، جدول تعرفه ای در نظر گرفته شده بود که برخی از مشترکان کم مصرف نسبت به این تعرفه ها احساس نارضایتی کردند. وی گفت: بر این اساس با بررسی های صورت گرفته، پیشنهادی از سوی سازمان تنظیم مقررات و ارتباطات رادیویی به وزیر ارتباطات ارائه شد تا مطابق با آن تعرفه ای برای مشترکان کم مصرفی که نیاز به اینترنت با سرعت بالا دارند تدوین شود. رئیس سازمان تنظیم مقررات و ارتباطات رادیویی ادامه داد: این پیشنهاد که با دریافت نظرات اپراتورهای اینترنتی تدوین شده است، به وزیر ارتباطات ارائه شد و شب گذشته شخص وزیر با این پیشنهاد موافقت کرد. بر این اساس، مطابق با این دستورالعمل، اپراتورهای اینترنتی می توانند با رعایت مصوبه ۲۶۶ در سقف و کف قیمت اینترنت به مشترکان کم مصرف اینترنت با سرعت بالا و کاهش آستانه سطح مصرف بدهند. وی تاکید کرد: به زودی این مصوبه را ابلاغ می کنیم و مطابق با آن سطح مصرف منصفانه اینترنت مشترکان کم مصرف که متقاضی سرعت بالای اینترنت هستند، تغییر خواهد کرد.
ورزشی,دارنده مدال طلای کاپ آسیا تایلند در کامپوند زنان گفت: همسرم به خاطر شرایط بد مالی و هزینه‌های سنگین زندگی مجبور شد کمانش را بفروشد تا بدهی‌هایش را پرداخت کند. پریسا براتچی در گفت وگو با ایسنا، در پاسخ به این پرسش که با بازگشت اسماعیل عبادی به تیروکمان به عنوان مربی تیم کامپوند آیا شما و مجید قیدی تصمیمی برای بازگشت به تیم ملی دارید یا خیر؟ افزود: من خوشحالم فردی در راس تیم ملی قرار گرفته که ورزشکاری باتجربه بوده و همواره عملکرد موفقی داشته است، امیدوارم در عرصه مربیگری نیز موفق باشد. وی گفت: برای بازگشت به تیم ملی هرچند عبادی قبل از برگزاری انتخابی تیم ملی با من و مجید قیدی صحبت کرد و از ما درخواست کرد که در انتخابی شرکت کنیم اما فعلا به خاطر شرایط مالی برنامه‌ای برای بازگشت به تیم ملی نداریم. در حال حاضر از نظر مالی در شرایطی نیستیم که بدون دغدغه و با آرامش بخواهیم در تیم ملی تیر بزنیم. دارنده مدال طلای کاپ آسیا تایلند تصریح کرد: من زمانی می‌توانم در تیم ملی با عشق تیر بزنم که دغدغه مالی نداشته باشم، وقتی این حضور درآمدی برای من ندارد با چه انگیزه‌ای می‌توانم در انتخابی شرکت کنم و وارد تیم ملی شوم. براتچی تصریح کرد: وقتی هزینه‌ی اردونشینی به حدی است که کفاف هزینه‌های زندگی را نمی‌دهد چگونه می‌توانم با خیال آسوده تیر بزنم، بنابراین فعلا به این نتیجه رسیدم که از تیم ملی دور بمانم تا شرایط بهتر شود. وی گفت: همسرم به خاطر بدهی‌هایی که در شروع زندگی داشتیم مجبور شد کمانش را بفروشد تا بدهی‌های خود را پرداخت کند. الان هم از نظر مالی در شرایطی نیستیم که بخواهد کمان جدیدی بخرد تا وارد تیم ملی شود. شرایط فدراسیون نیز از نظر مالی خیلی مساعد نیست که بخواهد تجهیزات لازم را برای بازگشت کمانداران به تیم ملی فراهم کند. عضو پیشین تیم ملی کامپوند اضافه کرد: در حال حاضر شرایط تیم کامپوند به حدی نامناسب است که فعلا کسی انگیزه کافی برای تیر زدن در تیم ملی را ندارد. امیدوارم عبادی بتواند با حضور خود در راس تیم ملی شرایط را به حالت اولیه بازگرداند و تیم ایران دوباره جایگاه خود را در دنیا پیدا کند. براتچی افزود: چون کامپوند المپیکی نیست این مساله سبب شده تا در حق کمانداران کامپوند اجحاف شود. البته چون اسماعیل عبادی خود قبلا ورزشکار این رشته بوده شرایط را بهتر درک می‌کند و قطعا برای بهبود جایگاه این رشته تلاش خواهد کرد. دارنده مدال طلای کاپ آسیا تایلند اظهار کرد: دغدغه مالی مانع بازگشت من و مجید قیدی به تیم ملی می‌شود، ما دوست داریم دوباره در تیم ملی تیر بزنیم اما شرایطمان از نظر مالی به گونه‌ای نیست که به راحتی چنین تصمیمی را بگیریم. وی در پایان تاکید کرد: قیدی به دلیل داشتن عناوین جهانی و آسیایی مدتی است که به دنبال استفاده از قانون استخدام قهرمانان و مدال‌آوران در وزارت ورزش و جوانان است که البته هنوز به نتایج مثبتی دست پیدا نکرده و در حال پیگیری این موضوع است. امیدوارم زودتر کار استخدام وی در وزارت ورزش به سرانجام برسد تا حدودی ازاین طریق بر مشکلات مالی خود غلبه کنیم.
ورزشی,کوین فورتونه به حضور در تیم فوتبال تراکتور در لیگ ایران واکنش نشان داد و به پیشرفت خود در این تیم اشاره کرد. به گزارش ایسنا، آخرین سهمیه بازیکن خارجی تیم تراکتور نیز تکمیل شد و سران این تیم برای پر کردن جای خالی آنتونی استوکس تصمیم گرفتند که کوین فورتونه را به خدمت بگیرند. این بازیکن ۳۰ ساله تا همین هفته پیش در تیم تروا بازی می‌کرد و حالا روز جمعه در هتلی در ایران قرار دارد و به عضویت تیم تراکتور در فوتبال ایران درآمده است. فورتونه درباره حضور در تیم تراکتور گفت: من هفته گذشته پیشنهادی برای بازی در این تیم دریافت کردم. در ابتدا چیزی رسمی نبود. در واقع تصور نمی‌کردم در این تیم حضور داشته باشم چون پیشنهاد رسمی روی میز نبود. روز یکشنبه مدیر برنامه من از احتمال پیشرفت خوب من در این تیم سخن گفت و درباره حضور در تراکتور با من صحبت کرد. روز چهارشنبه نیز فهمیدم که سران تروا پیشنهاد تراکتور را برای من قبول کردند و من توانستم از این تیم جدا شوم و راهی تراکتور شوم. نمی‌توانستم این پیشنهاد را رد کنم. به گزارش ایسنا، تراکتور در هفته دوم لیگ برتر باید در خانه برابر پرسپولیس قرار گیرد. هر دو دیدار دو تیم در فصل قبل با تساوی به پایان رسید. در تهران دیدار دو تیم گلی نداشت و در تبریز نیز با تساوی یک بر یک به پایان رسید.
سلامت,رئیس دانشگاه علوم پزشکی قم گفت: در حال حاضر حدود ۱۱۰ نفر بستری مشکوک به کرونا در قم بوده که حال ۴۰ نفر آن‌ها وخیم است. محمدرضا قدیر امروز در گفتگو با خبرنگار فارس در قم با اشاره به آخرین وضعیت مبتلایان به کووید ۱۹ در قم اظهار کرد: طی ۲۴ ساعت گذشته و منتهی به ۳۰ خرداد ماه ۳۵ نفر در اورژانس مراکز درمانی قم با تشخیص احتمالی و مشکوک به کرونا پذیرش شدند. وی با بیان اینکه طی این مدت ۱۷ مورد بستری جدید در بخش‌های بیمارستانی صورت گرفت، اضافه کرد: ۱۴ نفر از بیمارانی که طی روز‌های گذشته بستری بودند طی یک روز اخیر مرخص شدند. رئیس دانشگاه علوم پزشکی قم یادآور شد: در حال حاضر حدود ۱۱۰ نفر بستری مشکوک به کرونا در قم بوده که حال ۴۰ نفر آن‌ها وخیم است.
سیاسی,وزیر امور خارجه جمهوری اسلامی ایران گفت برجام یک توافق مذاکره شده است و نمی‌تواند دوباره مورد مذاکره قرار گیرد. به گزارش ایرنا، محمد جواد ظریف روز یکشنبه در گفت‌وگو با شبکه خبری سی ان ان این مطلب را مطرح کرد و افزود: ایران هیچ‌گاه از توافق هسته‌ای خارج نشد بلکه برخی از تعهدات خود را کاهش داد. وزیر امور خارجه جمهوری اسلامی ایران ادامه داد: ترامپ از توافق هسته‌ای خارج شد و بایدن باید به توافقی که پیش از این مذاکره شده است بازگردد، تمام. ظریف درباره اظهارات مقامات آمریکایی برای مذاکره درباره موشک بالستیک ایران هم گفت: اجازه دهید بسیار روشن بگویم که برجام یک توافق مذاکره شده است و نمی‌تواند بار دیگر مورد مذاکره قرار گیرد. اگر می‌خواهید درباره تسلیحات صحبت کنید، باید به همه جوانب نگاه کنید. وی افزود: عربستان سعودی در سال گذشته بیش از ۷۰ میلیارد دلار برای تدارکات نظامی خود هزینه کرد. امارات متحده عربی با داشتن جمعیت بومی حدود ۱.۵ میلیون نفر، نزدیک به ۲۲ میلیارد دلار هزینه نظامی دارد که این‌ها نقل قول از سیپری است. وزیر امور خارجه جمهوری اسلامی ادامه داد: ایران با داشتن بیش از یک میلیون نظامی رسمی، نزدیک به ۱۰ تا ۱۱ میلیارد دلار هزینه می‌کند. آیا آنها آماده هستند که هزینه تسلیحاتی خود را کاهش دهند؟ آیا آمریکا آماده است که فروش تسلیحات خود را به منطقه ما که یک چهارم صادرات سلاح در جهان است، متوقف سازد؟ ظریف تصریح کرد: آمریکا نباید درباره موضوع دفاعی ایران صحبت کند، آنها باید درباره تمام تسلیحاتی که به منطقه ما می‌فروشند، حرف بزنند که از آنها علیه زنان و کودکان یمن استفاده شده است. وی خاطرنشان کرد: این سوالی است که باید پرسیده شود نه اینکه از ایران خواسته شود که هزینه محدود دفاعی خود را کاهش دهد
سیاسی,سخنگوی شورای‌نگهبان امروز در نشستی ۳ ساعته با دانشجویان به سئوالات مختلف آنها از جمله درباره انتخابات ۱۴۰۰ پاسخ گفت.
سیاسی,رییس ستاد انتخابات کشور گفت: با فعال‌سازی احراز هویت الکترونیکی، اخذ اثر انگشت با استامپ در انتخابات حذف شد. به گزارش ایسنا، جمال عرف در حاشیه بازدید از مرکز طراحی و تولید تعرفه‌های انتخاباتی، ضمن تسلیت سالروز وفات حضرت زینب سلام‌الله علیها، اظهار کرد: در برنامه‌های ستاد انتخابات کشور با همراهی نمایندگان شورای نگهبان، برنامه بازدید از چاپ تعرفه‌ها داشتیم. وی افزود: آن‌چیزی که برای ما مهم است، این است که تعرفه‌ها با امنیت بالا تهیه شوند تا مردم ما مطمئن باشند که مطلقا هیچ‌گونه امکانی برای جعل تعرفه‌ها، وجود ندارد. خوشبختانه در این بازدید نشان داده شد که از همه مولفه‌های امنیت‌ساز و فاکتورهای امنیتی ضدجعل در تعرفه‌ها استفاده شده است. رئیس ستاد انتخابات کشور تصریح کرد: به لحاظ زمانی تا پایان اسفند امسال فرایند چاپ تمام خواهد شد و سال آینده با هماهنگی ناظرین محترم شورای نگهبان و مجلس شورای اسلامی، بحث انتقال به استان‌ها را انجام خواهیم داد تا تعرفه‌ها به‌موقع در اختیار حوزه‌ها و پس از آن شعب انتخابات قرار گیرد که مردم با خیال راحت در انتخابات ۲۸ خرداد ۱۴۰۰ شرکت کنند و انتخاباتی امن برگزار شود. عرف همچنین در پاسخ به سوال خبرنگاران در خصوص نحوه اتخاذ تدابیری برای حفظ سلامتی شرکت‌کنندگان در انتخابات به دلیل بیماری کرونا، گفت: در انتخابات سال گذشته نیز با هماهنگی‌ای که با ناظر انتخابات صورت گرفت، استامپ جوهر را حذف کردیم، اساسا با وجود دستگاه احراز هویت، اخذ اثر انگشت با استامپ معنی ندارد و افراد صرفا با کد ملی احراز هویت می‌شوند. وی افزود: لذا در انتخابات گذشته، بیش از ۹۹ درصد صحت در احراز هویت در انتخابات داشتیم و افرادی که احراز هویت نمی‌شدند بسیار معدود بودند که ناظر شعبه بررسی می‌کرد و در صورت تایید، اجازه رأی‌گیری داده می‌شد. عرف در خصوص برگزاری انتخابات به صورت تمام الکترونیک، گفت: ۲۵ فرایند در انتخابات داریم که تنها یک فرایند آن که صندوق رای است، الکترونیکی انجام نمی‌شود. شورای نگهبان در خصوص دستگاه رأی‌گیری ما سئوالاتی داشت که تا آنجایی که توانستیم پاسخ دادیم ولی در نهایت به انتخابات سال آینده که زیر نظر شورای نگهبان برگزار می‌شود، نخواهد رسید. اما با هماهنگی‌های صورت‌گرفته با مجلس شورای اسلامی برای انتخابات شوراهای اسلامی شهر و روستا، به تعداد صندوق‌های رای الکترونیک موجود که ۸ کلان‌شهر را پوشش می‌دهد، انتخابات به صورت تمام الکترونیک برگزار خواهد شد.
فرهنگی/هنری,بحث واگذاری ممیزی کتاب به بخش خصوصی در سال 97 این روزها با واکنش‌های متفاوتی از سوی اهالی هنر و دست اندرکاران امر روبرو شده است. به گزارش آفتاب یزد، بر اساس مصوبه شورایعالی انقلاب فرهنگی، مسئولیت اجرای سیاست‌ها و ضوابط نشر کتاب بر عهده وزارت فرهنگ و ارشاد اسلامی است و البته این روند تا به امروز از افت و خیزهای فراوانی برخوردار بوده است. حال ممکن است برای هرکسی این سوال پیش‌بیاید که منظور از عبارت ضوابط نشر چیست؟ پاسخ این است:‌ به زبان ساده مقرراتی که شورای عالی فرهنگی برای صدور مجوز نشر کتاب در نظرگرفته است. اما به تازگی اتفاق جالب تری افتاده است. در حالی که ناشران از وضعیت اسفبار تولید کتاب و تیراژ آن می‌نالند، انتشار تصویری از قرارداد چهار میلیارد تومانی وزارت ارشاد با موسسه... برای انجام کار «تطبیق کتب با ضوابط نشر کتاب به تعداد ۱۳ میلیون صفحه»، نه‌تنها ناشران بلکه نویسندگان را دچار حیرت کرده است. طی روزهای اخیر فهرستی از بهره مند شدگان حمایت مالی از وزارت ارشاد در پایگاه رسمی این وزارتخانه منتشر شده است. درست شبیه اتفاقی که در مورد فیش‌های حقوقی نجومی در یکی از سازمان‌های رسمی رخ داد یا لیست کسانی که به اسم خبرنگار، مجوز طرح ترافیک گرفته‌اند. حال این اتفاق در مورد کسانی رخ داد که از حمایت مالی وزارت ارشاد برخوردار شده‌اند با این تفاوت که ظاهرا قراردادی میان یک ناشر بخش خصوصی و وزارت ارشاد منعقد شده که کار بررسی محتوایی و ارزشیابی کتاب را پیش‌از انتشار به این پیمانکار برون سپاری کرده است. طبق این قرارداد، پیمانکار از مرداد 97 و به مدت 7 ماه، 13میلیون صفحه کتاب سپرده شده از سوی وزارت ارشاد برای آنچه «تطبیق کتب ارائه‌شده با ضوابط نشر کتاب در سراسر کشور» نام گرفته بررسی و ارزشیابی و در ازای این کار به صورت کنتراتی مبلغ 4 میلیارد تومان دریافت کرده است. سوال مهمی که ممکن است پیش بیاید این است که این 13 میلیون صفحه در عرض چند ماه (مطابق قرارداد) برون سپاری شده است؟ بر اساس اطلاعات منتشر شده در سایت وزارت ارشاد، موسسه طرف قرارداد باید کتاب‌هایی را که در عرض 7 ماه 13 میلیون صفحه کتاب را با ضوابط نشر تطبیق دهد که معنی تفسیری این عبارت آن است که کتاب‌هایی که از سوی ناشران به اداره کتاب وزارت ارشاد می‌رفته می‌بایست بررسی شده و افراد بررس کتاب‌ها را ارزشیابی کرده و موارد مغایر را اعلام کنند. بابک سلطانی مدیر اجرایی یک انتشارات فعال در تهران در خصوص مراحل بررسی یک کتاب در وزارت ارشاد به خبرنگار آفتاب‌یزد می‌گوید:‌ وقتی یک کتاب از سوی ناشر وارد وزارت ارشاد می‌شود چند هفت خوان به اصطلاح رستم را طی می‌کند تا مجوز بگیرد. قبل از اینکه کار را به پیمانکار اخیر بسپارند روند کار اینگونه بود که کتاب به محض ثبت در اداره کتاب از لحاظ موضوعی بررسی سطحی می‌شد تا مشخص شود چقدر برای بررسی زمان نیاز دارد. اگر کتاب علمی باشد یا کتاب‌های قرآنی مجوز آنها سریعا صادر و چاپ کتاب بلامانع می‌شود. وی افزود:‌وضعیت برای کتاب‌های داستان، رمان، شعر، سیاسی و جامعه فرق می‌کند. ناشران این کتاب‌ها 3 هفته تا 2 ماه باید صبر کنند تا کتاب‌ها با دقت ارزشیابی شوند. در باره داستان و شعر این روند ممکن است طولانی تر هم بشود. این مدیر اجرایی افزود:‌ در همان ساختمان وزارت ارشاد دبیران علمی در نظر گرفته شده که هر کتاب با هر موضوع به بخش و دبیر علمی مربوط ارجاع می‌شود و آنها کتاب‌ها را به گروه‌های بررسی می‌فرستند. نزدیک به ده گروه و شاید هم بیشتر فعال هستند که گفته می‌شود بر موضوعات اشراف دارند. در این گروه‌ها که زیرنظر یک دبیر است دبیر یا همان سرگروه کتاب را به بررس خاص می‌دهد. ب ررس‌ها سکرت هستند و هیچ نویسنده و ناشری نام آنها را نمی‌داند. بررس‌ها کد دارند و سرگروه‌ها آنها را به کد صدا می‌کنند. مثلا اگر نویسنده یا ناشری برای پیگیری مجوز کتاب مراجعه کند کارمند مسئول اداره کتاب مستقیم به کد موردنظر زنگ می‌زند و از او می‌پرسد فلان کتاب در چه مرحله‌ای است. در گروه‌ها بعد از بررسی اعلام می‌شود که اثر غیرمجاز، بلامانع یا مشروط است و نتیجه به ناشر اعلام می‌شود. اگر مشروط باشد باید نویسنده موارد اصلاحی را حذف یا اصلاح کند تا ظرف 3 تا هفت روز بازبینی مجدد و تطبیق صورت بگیرد اگر نویسنده یا ناشر با حذف موارد اعلام شده مخالف باشد کار به کمیسیون و جلسات متعدد کشیده می‌شود که پروسه‌ای زمان بر است و مشخص نیست در نهایت عاقبت کار چه شود. سلطانی در خصوص میزان آگاهی‌اش از ضوابط سانسور و ارزشیابی کتاب گفت:‌ ظاهرا کارها بر اساس مصوبه شورای عالی انقلاب فرهنگی صورت می‌گیرد که در اواخر دهه 80 با مصوبه جدید تری به روزرسانی شده است و هدف مصرح این مصوبه مقابله با برخی امور مثل تهاجم فرهنگی، صیانت از اسلام و حریم خانواده و حفظ قواعد اخلاقی است. بر مبنای بررسی‌های صورت گرفته از اظهارات ناشران، سرگروه‌ها می‌توانند افرادی را به عنوان بررس کتاب در نظر بگیرند. مثلا دانشجویان، روزنامه نگاران، اساتید دانشگاه و معلمین می‌توانند با صلاحدید سرگروه در بخشی که مسلط هستند کتابی را تحویل گرفته و مطابق با ضوابطی که به او اعلام شده بررسی کنند. بررس‌ها می‌توانند از هر طیفی باشند، طلاب و روحانی، اصولگرا، اصلاح طلب و...که هرکدام از این‌ها می‌توانند سخت گیر یا آسان گیر باشند. سلطانی می‌گوید:‌ همه چیز به شانس ناشر یا نویسنده بستگی دارد و بدا به حال کسی که دست بررس گیر بیفتد و کتابش قلع و قمع شود! با این وصف به نظر می‌رسد برون سپاری بررسی کتاب به یک پیمانکار از سوی وزارت ارشاد، شرایط را قدری متفاوت تر کرده است. از مرداد سال قبل تا اسفند همان سال 13میلیون صفحه کتاب ارائه شده از سوی ناشران به وزارت ارشاد برای بررسی، طی پروسه 7 ماهه و طی یک قرارداد، به یک موسسه پیمانکار با مبلغ 4 میلیارد تومان واگذار شد. عباس مویدی که خود ناشراست، در خصوص شرایط جدید بررسی کتاب معترضانه به آفتاب‌یزد می‌گوید:‌ شما فرض کن پیمانکار جدید بخواهد صدها بررس استخدام کند و با دادن پولی کار بررسی را به آنها بدهد، این اصلا عملی نیست. وی افرود:‌ احتمالا یک برنامه نویس حرفه‌ای نرم‌افزاری را طراحی کرده که فیلترینگ هوشمند انجام می‌دهد، فقط کافیست ضوابط مورد نظر در نرم‌افزار اعمال شود آن وقت دیگر نیازی نیست که لشکر بررس‌ها خود را به زحمت بیندازند و کتاب‌ها را بخوانند! این ناشر می‌گوید: وضع نشر خرابتر از آن است که کسی بخواهد به اینگونه موارد اعتراض کند چون به هر حال وزارت ارشاد کار خود را قانونی جلوه می‌دهد و استدلال‌های خاص خود را خواهد داشت. مویدی می‌گوید:‌ وزارت ارشاد مبلغ 4 میلیارد و 200 میلیون تومان به پیمانکار کتاب داده، شک نکنید این وسط مبالغی هم لفت و لیس می‌شود از جمله اینکه ما شنیده‌ایم نزدیک به 1 میلیارد این پول در سال 97 صرف امور غیر مرتبط شده است؛ همانطور که در غائله توزیع کاغذ شاهد نابسامانی‌های زیادی بودیم. >100 میلیون اشانتیون؟ در فهرست دریافت کنندگان کمک از سوی وزارت ارشاد یک موضوع جالب دیگر هم دیده می‌شود و آن مبلغ 100 میلیون تومان اضافه پرداختی است که به مدیر موسسه پیمانکار داده شده است و مشخص نیست که چه‌مبنایی دارد. با این حال بررسی‌ها از موارد عجیب تر دیگری هم حکایت دارد. مدیر موسسه‌ای که پیمانکار بررسی کتاب وزارت ارشاد است، مدیر عامل شرکتی است که مرداد سال گذشته نماینده وزارت ارشاد در «کارگروه کاغذ»، نام آن را در فهرست شرکت‌هایی ذکر کرد که برای واردات کاغذ با ارز دولتی به وزارت صمت معرفی شدند. با این حال پس از افشای این قرارداد، مسئولان وزارت ارشاد در بخش فرهنگی به موضوع واکنش نشان دادند که این توضیح به نظر مبهم تر بود و ابهامات موضوع را دوچندان کرد. بر اساس این گزارش، ۲۲ مرداد، سایت خبری تحلیلی تابناک با اشاره به قرارداد وزارت ارشاد با یک موسسه‌ خصوصی نوشت: «معاونت فرهنگی وزارت ارشاد بخشی از وظایف حاکمیتی‌اش در حوزه ممیزی کتاب را به بخش خصوصی واگذار کرده است.» با این حال وزارت ارشاد موضوع را تکذیب و در اطلاعیه خود تصریح کرد که «بررسی کتاب از امور حاکمیتی است و به موجب هیچ قراردادی قابل واگذاری نیست و به موجب قرارداد مذکور امر بررسی و تطبیق بر اساس ضوابط نشر و ابلاغیات وزارت ارشاد تحت نظارت معاونت امور فرهنگی و دفتر توسعه کتاب و کتابخوانی انجام می‌شود. صدور این اطلاعیه موضوع را قدری حساس تر کرد و در واقع این سوال را ایجاد کرد که 4 میلیارد تومان پول بر چه اساسی به موسسه پیمانکار واگذار شده است؟ پاسخ ارشاد این بود: نظارت بر کتاب و نشر خصوصی‌سازی نشده، بلکه فقط «امور اجرایی و اداری» آن به یک موسسه خصوصی سپرده شده است. این پاسخ هم کار را خراب تر کرد چرا که این سوال عجیب تر را مطرح کرد که آیا برای امور اجرایی و اداری ساده 4 میلیارد تومان بودجه نیاز است؟ مدیرعامل موسسه‌ای که گفته شده با رقم بالایی ممیزی کتاب انجام می‌دهد، در گفت‌وگو با فارس به برخی حواشی ایجاد شده پیرامون قراردادی که این موسسه برای تطبیق کتاب‌ها با ضوابط نشر با ارشاد دارد و رقم این قرارداد، پاسخ داد. طرف این قرارداد گفت: این قرارداد برای نظارت بر کتاب‌ها است که باید بروید جزئیات آن را از معاونت فرهنگی وزارت فرهنگ و ارشاد اسلامی سوال کنید. اسم قرارداد «قرارداد پشتیبانی و اجرایی» است و پشت این قرارداد هزار نفر از اساتید دانشگاه هستند که در ممیزی نقش دارند و باید همه این جزئیات را از آقای جوادی و مدیر اداره کتاب سوال کنید. وی درباره اینکه چگونه در ممیزی نقش داشتید، اینطور پاسخ می‌دهد: ما ممیزی نمی‌کردیم. نظارت کار دولت است و آن را واگذار نمی‌کند و این پول برای بررس‌های کتاب‌ها است. شصت ـ هفتاد هزار کتاب در سال را این بررس‌ها می‌خوانند و این چهار میلیارد هزینه این کاری است که ارشاد پرداخت می‌کند. وقتی از فرد درباره اینکه چرا اداره کتاب این پرداخت‌ها را مستقیم انجام نمی‌دهد و قرارداد بیرونی بسته است، سوال کردیم، گفت: باید بروید جزئیات این قرارداد و هزینه را از ارشاد مطالبه کنید. به من از این پول چیزی نمی‌رسد بلکه به بررس‌ها پرداخت می‌شود. در خلال این گفت‌‌و‌گو اما مشخص می‌شود که ایشان «بازرس مالی خانه کتاب» نیز هست. وی گفت:‌ اسامی بررس‌های کتاب در اختیار وزارت ارشاد است، ضمنا این قرارداد برای هفت ماه نیست؛ بلکه برای یک سال است؛ چون بودجه دولت از آن زمان ابلاغ می‌شود و گرنه از ابتدای سال این مبلغ پرداخت می‌شود و بررس‌ها کتاب‌ها را بررسی می‌کنند. با اینکه به نظر می‌رسد این قرارداد مساوی با برون‌سپاری است، ولی طرف پیمانکار توضیح می‌دهد: این قرارداد به معنای برون‌سپاری نیست و من نظارت‌کننده بر ممیزی نیستم. نظارت بر کتاب‌ها و تطبیق با قوانین بیرون از ارشاد نیست؛ چندین سال است که ذی‌حسابی و مالی ارشاد این شکل را ایجاد کردند. کارفرمای این قرارداد وزیر ارشاد است و بهتر است برای رسیدن به پاسخ درست، سراغ وزیر و معاون فرهنگی او بروید. وی در ادامه به موسسه‌ای که او مدیرعامل آن است، اشاره کرد و گفت: این موسسه زیر نظر وزارت ارشاد است و فقط پشتیبانی مالی این کار را این موسسه انجام می‌داده است. ارشاد برای این کار باید هزاران فقره چک صادر می‌کرد و چون محدودیت‌هایی دارد، آن را به این موسسه واگذار کرده است. این فرد مسئول می‌گوید:‌ما هیچ نقشی در تطبیق این ۱۳ میلیون صفحه نداریم و اساتید، کار بررسی‌ها را انجام می‌دهند و بر اساس میزان تطبیقی که انجام می‌دهند، دریافتی دارند. ما در این میان فقط پرداخت‌ها را انجام می‌دهیم. ارشاد نمی‌تواند این پول را مستقیم پرداخت کند چون ممیزها، شخصیت‌های دانشگاهی و علمی هستند و نمی‌خواهند برای بررسی کتاب‌ها اسمشان منتشر شود. موسسه ما در این میان کمتر از ۲درصد سهم می‌برد و آن هم صرف هزینه جاری می‌شود. با این حال بررسی متن قرارداد منتشره میان ارشاد و پیمانکار از ابهامات فراوانی حکایت دارد که عملا خیلی از سوالات را بی جواب می‌گذارد و همه چیز را منوط به توضیحات عوامل دخیل می‌کند. متن این قرارداد هیچ اشاره‌ای به نحوه کار نمی‌کند و صرفا در بخش موضوع قرارداد قید شده:‌«تطبیق کتب ارائه شده با ضوابط نشر در سراسر کشور به تعداد 13 میلیون صفحه» با این حال توضیحات مدیران بخش‌های فرهنگی وزارت ارشاد و کارفرما خلاف موضوع قرارداد را نشان می‌دهد و اگر در عقلانی ترین نگرش ممکن به موضوع بخواهیم همکاری طرفین را به یک کار اجرایی و اداری ساده تقلیل دهیم بازهم جای این سوال بزرگ باقی می‌ماند که چرا باید 4میلیارد تومان برای یک رویه اداری هزینه شود؟ اگر نرم افزاری به صورت خودکار برای بررسی کتاب‌ها طراحی شده بود، در این صورت با حذف بررس‌ها بخش قابل توجهی از بودجه مورد نظر به راحتی در اختیار افراد و موسسه طرف قرارداد قرار می‌گیرد.
ورزشی,با تصمیم اتحادیه جهانی کشتی، رقابت‌های جهانی جوانان و زیر ۲۳ سال و همچنین رقابت‌های قاره ای نوجوانان، جوانان و زیر ۲۳ سال در سال ۲۰۲۰ برگزار می‌شود. به گزارش ایسنا، نناد لالوویچ رییس اتحادیه جهانی کشتی پس از تشکیل جلسه کمیسیون فنی اتحادیه جهانی کشتی و بررسی های صورت گرفته، تصمیمات اتخاذ شده درباره مسابقات قاره ای و جهانی در سال ۲۰۲۰ و ۲۰۲۱ را اعلام کرد و قرار است در ماه آگوست این پیشنهادات نهایی شود. * برگزاری رقابت‌های قاره ای نوجوانان، جوانان و زیر ۲۳ سال رقابت های قهرمانی نوجوانان، جوانان و زیر ۲۳ سال قاره ای اولین رویدادهای هستند که از یک سپتامبر تا ۳۰ اکتبر برگزار خواهند شد. البته بنابر شرایط به لحاظ شیوع کرونا امکان لغو نیز وجود دارد. *لغو رقابت‌های جهانی نوجوانان بدلیل شرایط تحصیلی، رقابت های نوجوانان جهان ۲۰۲۰ و قاره ای زیر ۱۵ سال برگزار نمی شود. * برگزاری رقابت‌های جهانی جوانان و زیر ۲۳ سال رقابت های قهرمانی جوانان جهان نیز طبق پیش بینی ها اواخر ماه نوامبر یا اوایل دسامبر در بلگراد صربستان برگزار می شود و رقابت های زیر ۲۳ سال قهرمانی جهان نیز در همان تاریخ قبلی و در ماه نوامبر در فنلاند برگزار می شود. *لغو رقابت‌های جهانی پیشکسوتان ۲۰۲۰ بدلیل افزایش خطر مسافرت برای گروه های سنی بالا، رقابت پیشکسوتان جهان نیز تا سال ۲۰۲۱ تعویق و به میزبانی یونان برگزار می شود. *برگزاری رقابت‌های جهانی کشتی ساحلی رقابت های جهانی کشتی ساحلی در سال ۲۰۲۰ طبق تقویم به میزبانی رومانی و یونان باقی می ماند و کشور دیگری نیز میزبان رقابت های ساحلی نوجوانان و جوانان خواهد شد. کمیسیون رقابت های کشتی ساحلی تاریخ و جزییات مسابقات را بررسی خواهد کرد. جایزه بهترین کشتی گیر سال ۲۰۲۰ در صورت برگزاری مسابقات جهانی اهدا می شود و با توجه به شرایط شیوع کرونا و در صورت عدم برگزاری، به سال ۲۰۲۱ موکول خواهد شد. تقویم رقابت ها در سال ۲۰۲۱ نیز تحت تاثیر کرونا و تعویق المپیک قرار گرفته است. سیستم امتیاز دهی برای حضور در بازی های المپیک ۲۰۲۱ بر اساس نتایج رقابت های جهانی ۲۰۱۹ قزاقستان، رقابت های تورنمنت رنکینگ ۲۰۲۰ در رم ایتالیا و قهرمانی قاره ای بزرگسالان ۲۰۲۰ محاسبه می شود و طبق ضوابط کمیته بین المللی المپیک، رقابت های رنکینگ در سال ۲۰۲۱ تاثیری در ورودی المپیک نخواهند داشت. همچنین طبق نظر اعضا، امتیاز رنکینگ رقابت های قهرمانی آسیا ۲۰۲۱ برای کشتی گیران چین، کره شمالی و ترکمنستان بدلیل اینکه نتوانستند در رقابت های آسیایی ۲۰۲۰ حاضر شوند، محاسبه خواهد شد. مسابقات رنکینگ در سال ۲۰۲۱ شامل دو رویداد است که در انتخاب بهترین کشتی گیر سال تاثیرگذار است اما نقشی در سیدبندی المپیک نخواهد داشت. همچنین مسابقات قهرمانی جهان سال ۲۰۲۱ از ۲ تا ۱۰ اکتبر در اسلو پایتخت نروژ برگزار می شود و رقابت های جام جهانی در سال های ۲۰۲۰ و ۲۰۲۱ نیز برگزار نخواهد شد.
ورزشی,شارلوا و بروخه که در ترکیب خود از بازیکنان ایرانی بهره می‌بردند، توانستند حریفانشان را شکست دهند. به گزارش ایسنا، در مهم‌ترین بازی‌های لیگ یک بلژیک، بروخه برابر اوپن قرار گرفت و شارلوا به مصاف رویال انترپ رفت. بروخه با چهار گل میزبانش را شکست داد. کاوه رضایی پس از این گل‌ها و در دقیقه ۷۳ وارد زمین شد. در دیگر دیدار شارلوا ۲ بر یک برابر مهمانش پیروز شد. علی قلی‌زاده که در ترکیب اصلی شارلوا حضور داشت، در دقیقه ۸۲ تعویض شد. بروخه با ۵۶ امتیاز در جایگاه دوم قرار دارد و شارلوا با ۴۲ امتیاز در رتبه هشتم جای دارد.
ورزشی,نایب رییس فدراسیون کشتی گفت: در حال حاضر ورزش ملی کشور از نظر آماری و جمعیت کشتی گیران وضعیت خوبی را سپری نمی کند. به گزارش ایرنا؛ حمید سوریان نایب رییس فدراسیون کشتی اظهار داشت: آمارهای موجود به ما نشان می‌دهد که جمعیت کشتی نسبت به ۲ دهه گذشته بسیار افت کرده و این موضوع بسیار نگران کننده است. وی ادامه داد: اگر تدبیر و فکری برای وضعیت کشتی نکنیم، به دهه ۶۰ شمسی بر می‌گردیم که کشتی افت شدیدی داشت و شاهد تک مدال‌هایی مانند عسکری محمدیان، حسن محبی و مجید ترکان خواهیم بود. سوریان تصریح کرد: مهمترین اولویت فدراسیون حفظ وضعیت موجود و در ادامه توسعه کشتی در کشور است که این کار نیازمند یک بودجه مناسب و حمایت‌های سایر نهادها و سازمان‌ها است. وی ادامه داد: البته نباید تمام نگاه‌ها به وزارت ورزش باشد، وزارت ورزش جزئی از کل است و باید بسیار کلان‌تر به کشتی نگاه شود. سوریان با تأکید بر اینکه مردم باید واقعیت‌ها را در مورد کشتی بدانند، اظهار داشت: تمام تلاش خود را در فدراسیون کشتی می‌کنیم که وضعیت موجود را بهتر کنیم، اما اگر به کشتی نگاه درستی نشده و حمایت‌های لازم از نظر مادی و معنوی به آن نشود، در چند سال آینده قطعا دچار مشکل می‌شویم. دارنده مدال‌های طلای المپیک و جهان در مورد سایر برنامه‌های فدراسیون کشتی تصریح کرد: اولویت اصلی ما اجرای عدالت و قانونمندی است تا حق کسی در کشتی ضایع نشود. وی ادامه داد: به همین منظور به دنبال اجرای چرخه انتخابی تیم‌های ملی و در ادامه نیز قانونمند شدن سایر بخش‌های کشتی هستیم. سوریان با تأکید بر اینکه باید به کسانی که حقشان است فرصت بدهیم تا بیایند و کار کنند گفت: در فدراسیون کشتی به کار تیمی اعتقاد داریم و مطمئنیم که اگر از مهره‌هایی که خوبند در جایی که باید استفاده کنیم، باری از فدراسیون برداشته می‌شود. وی در پایان خاطرنشان کرد: باید طوری عمل کنیم که عدالت رعایت شود، همه چیز بر اساس قانون انجام شده و به صورت شخصی در موارد ورود نکنیم تا خیالمان از این بابت راحت باشد که نفرات بر اساس عدالت انتخاب می‌شوند. اگر حق به حق‌دار برسد و عدالت انجام شود، قطعا خدا در بحث نتیجه هم کمک می‌کند.
حوادث,ایران نوشت: چندی قبل مسئولان یکی از مراکز درمانی جنوب شهر در تماس با پلیس از مرگ مشکوک نوزادی خبر دادند. با حضور بازپرس کشیک قتل در محل، تحقیقات آغاز شد و با انتقال جسد کودک به پزشکی قانونی، علت مرگ مصرف متادون اعلام شد. با روشن شدن این نظریه، بازپرس منافی آذر از شعبه سوم دادسرای امور جنایی تهران دستور بازداشت مادر کودک را صادر کرد. از آنجا که این زن محل زندگی‌اش را تغییر داده و هیچ‌کس نشانی از او نداشت، کارآگاهان اداره دهم پلیس آگاهی تهران وارد عمل شده و پس از تحقیقات تخصصی محل زندگی این زن شناسایی شد و او را دستگیر کردند.  متهم که معتاد به شیشه بود وقتی در برابر بازپرس جنایی ایستاد، برخلاف آنچه به بیمارستان گفته بود، ادعای جدیدی درباره مرگ فرزندش مطرح کرد و گفت: «مدت‌ها قبل به خاطر اختلافاتی که با همسرم داشتم از او جدا شدم. بعد از آن برای تهیه هزینه مواد مخدر و خرج زندگی‌ام در خانه‌ها کار می‌کردم. هر جا می‌رفتم، بچه را هم با خودم می‌بردم و چون نوزاد بود بیشتر مواقع می‌خوابید و من به کارهایم می‌رسیدم. روز حادثه هم چون شیشه کشیده بودم حال خوبی نداشتم و تصمیم گرفتم کمی استراحت کنم. در خواب و بیداری بودم که مهیار، پسر صاحبخانه‌ای که درآنجا کار می‌کردم را دیدم که بالای سرم ایستاده است.او داخل آب قند بچه‌ام، متادون ریخت و با زور به او خوراند. او بچه‌ام را کشت و من که در خماری مواد بودم نتوانستم هیچ حرکتی کنم. حالم که کمی بهتر شد، بچه را به بیمارستان بردم که به من گفتند او مرده است.» با اظهارات این زن «شیشه»‌ای تحقیقات برای دستگیری «مهیار» بدون هیچ سرنخی آغاز شد. همزمان با آغاز تحقیقات درباره صحت اظهارات مادر این کودک، همسرسابق او به شعبه سوم دادسرای امور جنایی تهران رفت و قاتل فرزندش را بخشید. او گفت قاتل فرزندم چه همسرم باشد چه شخص دیگری از قصاص گذشت می‌کنم.»
حوادث,سقوط یک دستگاه خودروی پراید به پائین پل منطقه ونوش صلاح الدین کلا در محور نور به نوشهر مازندران یک ۵ مصدوم بر جای گذاشت.
فناوری,احسان زرین‌بخش، عضو هیأت مدیره‌ی این سازمان در توضیحات بیشتری در این‌باره گفت: «براساس گزارشی که اواسط تابستان سال جاری از برخی از اعضای سازمان دریافت کردیم، متوجه شدیم که امکان افزایش سقف و سابقه‌ی واردات برای تأمین‌کنندگان تجهیزاتی که با اپراتورهای تلفن همراه و یا بانک‌های خصوصی قرارداد داشته باشند وجود ندارد. به‌عبارتی وزارت صمت تنها به افزایش سقف سابقه‌ی تأمین‌کنندگان دارای قرارداد با دستگاه ‌های اجرایی اقدام می‌کند». به گزارش روابط عمومی سازمان نظام صنفی رایانه‌ای استان تهران، او با اشاره به اهمیت این موضوع برای تأمین‌کنندگان تجهیزات در کشور، ادامه داد: «برای حل این موضوع، در سازمان نظام صنفی رایانه‌ای استان تهران پیگیری‌های لازم را با دکتر مفتح، قائم مقام وزیر صمت آغاز کردیم و با هماهنگی رئیس سازمان نصر تهران، اولین جلسه‌ی مذاکرات در مهرماه سال جاری برگزار شد. در این نشست ضمن تشریح مشکلات موجود، راهکارهایی توسط برخی از اعضای هیأت مدیره‌ی نصر تهران ارائه شد». عضو هیأت مدیره‌ی سازمان نظام صنفی رایانه‌ای استان تهران با اشاره به مساعدت و همراهی قائم مقام وزیر صمت در این‌باره افزود: «جهت رفع این مشکل، در تاریخ 18 آبان ماه 1400 بخشنامه‌ی شماره‌ی 60/228350 به‌منظور نحوه‌ی تشخیص و بررسی دستگاه‌های اجرایی توسط دکتر مفتح صادر شد». زرین‌بخش با بیان اینکه به دلیل وجود ابهامات در بند 2 بخشنامه‌ی یاد شده، مشکل تأمین‌کنندگان اپراتورهای تلفن همراه و بانک‌های خصوصی همچنان پابرجا بود، تأکید کرد: «با پیگیری‌های مستمر اینجانب با بدنه‌ی کارشناسی وزارت صمت و مکاتبات انجام شده در آبان ماه و آذر ماه سال جاری، در نهایت در 23 آذر اصلاحیه‌ی این بخشنامه به شماره‌ی 228350/60 صادر شد». عضو هیأت مدیره‌ی سازمان نظام صنفی رایانه‌ای استان تهران ضمن قدردانی از مساعدت‌های قائم‌ مقام وزیر صمت در گره‌گشایی از این موضوع، اظهار امیدواری کرد: «با توجه به حسن روابط موجود میان نصر تهران و وزارت صنعت، معدن و تجارت، امید است با همکاری فنی، منطقی و کارشناسی میان دو مجموعه، شاهد ارتقای روزافزون صنعت فناوری اطلاعات و ارتباطات در کشور باشیم».
ورزشی,جانشین فرماندهی انتظامی استان اصفهان از دستگیری تعدادی از هواداران خاطی تیم های فوتبال سپاهان و پرسپولیس در داخل و بیرون ورزشگاه نقش جهان اصفهان خبر داد. سرهنگ حسین حسین زاده بامداد روز پنجشنبه در گفت و گو با خبرنگار ایرنا بدون ذکر تعداد دستگیر شدگان این مسابقه افزود: فضای بیرونی ورزشگاه نقش جهان پس از بازی بسیار ملتهب بود. وی اظهار داشت: این التهاب با توجه به اینکه تیم سپاهان بازی برده ای را واگذار کرده بود شکل گرفت. جانشین فرماندهی انتظامی اصفهان افزود: از سوی دیگر اطراف ورزشگاه نقش جهان به لحاظ جغرافیایی و کانال عبور و مرور مناسب نیست و همین امر موجب شدت و گسترش التهاب بین نیم ساعت تا ۴۵ دقیقه شد. وی بدون تایید هر گونه گزارش آسیب به خودروهای عمومی و شخصی گفت: هم اکنون فضای اطراف ورزشگاه آرام و بدون التهاب است. به گزارش ایرنا در پایان این دیدار به تعدادی از خودروهای خبرنگاران، اصحاب رسانه و هواداران در ورزشگاه نقش جهان خسارت جدی شامل آتش سوزی، آسیب به بدنه، تخریب فضای داخلی خودرو و شکستگی شیشه و تخریب و غارت اموال وارد شده است. همچنین یک منبع آگاه در ورزشگاه نقش جهان گفت دستکم ٢٠٠ نفر در جریان مسابقه چهارشنبه شب سپاهان اصفهان و پرسپولیس تهران در نیمه نهایی جام حذفی نیمه نهایی در در ورزشگاه نقش جهان مصدوم شدن و مورد مداوا قرار گرفتند. تیم فوتبال پرسپولیس با برتری یک بر صفر در دیدار خارج از خانه در نقش جهان مقابل سپاهان اصفهان به فینال جام حذفی صعود کرد.
حوادث,شب گذشته دو تن از سربازان مرزبانی ارتش در حین پاسداری از نقاط صفر مرزی منطقه «خان‌لیلی» در «قصرشیرین» بر اثر برخورد با مین های به جا مانده از زمان جنگ تحمیلی به شدت مجروح و به درجه رفیع شهادت نائل گردیدند. به گزارش فارس از کرمانشاه، شب گذشته دو تن از سربازان مرزبانی ارتش در حین پاسداری از نقاط صفر مرزی منطقه «خان‌لیلی» در «قصرشیرین» بر اثر برخورد با مین های به جا مانده از زمان جنگ تحمیلی به شدت مجروح و به درجه رفیع شهادت نائل گردیدند. مدیرکل امنیتی استانداری کرمانشاه در خصوص جزئیات این حادثه به خبرنگار فارس گفت: 2 تن از سربازان مرزبانی ارتش شب گذشته ساعت 22:30 در حین گشت زنی با موانع مرزی برخورد و به دلیل انفجار مین به شهادت می‌رسند. فاضلی ادامه داد: سربازان در حال گشت و کمین در جدار مرزی ایران و عراق بودند که به دلیل نامساعد بودن هوا وارد محدوده مین گذاری می‌شوند و با این موانع مرزی برخورد می‌کنند. وی افزود: بارندگی‌های اخیر موجب جابه‌جایی مین‌ها شده و متاسفانه پس از مجروحیت و با وجود اقدامات پزشکی صورت گرفته، این دو سرباز مرزبانی به درجه رفیع شهادت نایل شدند. مدیرکل امنیتی استانداری ادامه داد: این دو سرباز با پایه خدمتی 96/9 از یگان مرزبانی ارتش بودند، و یکی از شهدا اصفهانی و دیگری از استان مشهد در حال گذران خدمت سربازی بودند.
سیاسی,عباس عبدی در روزنامه اعتماد نوشت: سخنان آقای علوی وزیر اطلاعات در تلویزیون، بازتاب گسترده داخلی و خارجی داشت. بویژه از سوی جناح اصول‌گرا با هجوم شدیدی مواجه شد. دو نکته در سخنان وزیر وجود داشت که هر دو مورد محل تأمل است ولی نه از موضع منتقدین اصول‌گرا.    در اولین موضوع چنین اظهار شده که اگر گربه‌ای در گوشه اتاق گیر بیافتد، و راه مفری نداشته راشد، طبعاً حمله خواهد کرد. این را به معنای حرکت به سوی ساخت بمب اتم تلقی کردند، مشروط بر این که فشارها زیاد شود و راهی به پیش نیز وجود نداشته باشد. یکی نوشته بود، چرا گربه؟ می‌گفتی، پلنگ یا شیر. در حالی که توجه ندارد پلنگ و شیر قبل از گیر افتادن حمله می‌کنند و این خلاف منطق مثال آقای وزیر بود.    ولی نقد اصلی مطرح شده این بود که اظهارات مزبور برخلاف سیاست‌های نظام و فتوای مقام رهبری است، که بارها بر آن تأکید کرده‌اند. منتقدین متذکر می‌شدند که این اظهارنظر گزک به دست دشمن خواهد داد که بله اینها دنبال ساختن بمب هستند.    به نظر من این ایراد وارد نیست، زیرا جمله آقای علوی در درجه اول شرطیه است و نافی هیچ فتوایی نیست. ولی این نکته اصلی نیست، مهم‌تر این است که غربی‌ها کار چندانی به این مواضع و اظهارات ندارند، چه بگوییم بمب نمی‌سازیم و چه بگوییم اگر چنین و چنان شود می‌سازیم، برای آنان موضوعاً مهم نیست. چون مواضع کشورها نسبت به یکدیگر در اصل متأثر از واقعیت‌ها است و نه اظهارات.    اینکه ما بگوییم ساختن بمب حرام است، حتی اگر صد درصد هم به آن معتقد باشیم، یک امری درونی برای خودمان است و برای دیگران اعتبار چندانی ندارد. آنان براساس راستی‌آزمایی خواهان رسیدن به اطمینان هستند. برای مثال تعریف چارچوب NPT و برجام، برای جلوگیری از ساخت بمب است، چه ما دنبال آن باشیم یا نباشیم. اگر نباشیم که هیچ و اگر باشیم باید این فرآیند را نقض کنیم و لذا مسأله روشن خواهد شد.    پس آیا ایرادی به سخنان آقای وزیر هست؟ به نظر می‌رسد که از حیث محتوا خیر. ولی این اظهار نظر در سطح وزیر اطلاعات لزوماً باید مبتنی بر یک تصمیم سیاسی در سطح بالاتری باشد و اگر فقط برحسب استنتاج و تحلیل و تشخیص فردی آقای وزیر یا وزارتخانه متبوع گفته شده است، در این صورت محل ایراد و نقد است.    زیرا چنین مواضعی بویژه در امور خارجی کشور لازم است که با حداکثر هماهنگی اتخاذ و اعلام شود. از آنجا که نمی‌دانم چنین فرآیندی در اظهار این موضع طی شده است یا خیر، لذا نمی‌توان داوری قطعی کرد. در هر حال محتوای ذکر شده اگر مبتنی بر تصمیم نهاد بالادستی باشد ایرادی ندارد و نافی هیچ موضع قبلی هم نیست. باشد هم اهمیت ندارد.   موضوع دوم اظهار رسمی در باره عامل ترور سردار فخری‌زاده است که آن را به نهادهای نظامی منتسب کردند و حتی مدعی شدند که وزارت اطلاعات پیشاپیش در این مورد تذکرهای اطلاعاتی را حتی با ذکر جزییات داده است.    غیر طبیعی نیست که طرف مقابل نیز از این رفتار عصبانی شده و واکنش نشان دهد. هر چند این گزاره به صورت غیر رسمی در محافل پخش شده بود و دولت اقدام‌کننده نیز بهتر از هر کس دیگری می‌داند که چه کسی و در چه موقعیتی چنین همکاری خائنانه‌ای را مرتکب شده است و احتمالاً اطلاعات آن را به سرویس‌های همسوی خود نیز داده است، لذا لو رفتن اطلاعات از این طریق موضوعیتی ندارد.    ولی بیایید فرض کنیم که ماجرا برعکس بود و اتفاق مشابهی برای نهاد دیگر رخ می‌داد، آیا نهادی که انذار داده بود، رفتار مشابهی نمی‌کرد؟ پس این طبیعت رفتار نهادهای موجود در جامعه ایران است و غیر از این انتظاری نیست.    البته نکته مهم دیگری که نباید نادیده گرفت و فراموش کرد، وجود تعدد مراکز اطلاعاتی است که موجب ایجاد نقاط کور و حفره های اطلاعاتی می‌شود و چنین عوارضی نیز نتیجه محتوم این شکاف‌های سازمانی و اطلاعاتی است.   راه‌حل چیست؟ تنها راه‌حل این است که یک گزارش به نسبت قابل قبول از نهاد بالادستی و در اینجا شورای عالی امنیت ملی ارایه می‌شد تا آن را فصل‌الخطاب قرار دهند، و الا تا زمانی که قرار باشد هر کس یا هر نهادی برای اثبات خود و رد یا نقد دیگری سخن بگوید، باید شاهد همین نوع موارد از سوی همه نهادها باشیم.
سیاسی,دفتر مطبوعاتی لشکر «۲۰۹» شاهین در شمال افغانستان اعلام کرد که ۳۰ تن از افراد گروه طالبان هنگام ساختن بمب کنار جاده‌ای در یک مسجد واقع در استان بلخ، بر اثر انفجار بمب دست ساز خود کشته و شماری هم زخمی شدند.
فرهنگی/هنری,بیستمین جشنواره بین‌المللی فیلم «سانتافه» در نیومکزیکوی آمریکا میزبان دو فیلم ایرانی «بیگاه» و «شهربازی» خواهد بود.
سیاسی,یک نماینده مجلس گفت: جوانان ما امروز مسکن و همسر ندارند و اسباب آرام‌شان فراهم نیست. به گزارش ایلنا، محمدتقی نقدعلی در جلسه علنی امروز (یکشنبه ۱۹ بهمن) مجلس شورای اسلامی در جریان بررسی طرح تولید جهش مسکن گفت: خداوند در قرآن سه چیز را اسباب آرامش می‌داند مسکن، همسر و شب و متاسفانه با سیاست های سوئی که دولت گرفته است جوانان ما اسباب آسایش خودشان را از دست داده اند، وقتی کسی همسر و مسکن نداشت از آرامش شب هم برخودرار نیست. نماینده خمینی شهر تاکید کرد: دولت باید اسباب آسایش مردم بخصوص جوانان را فراهم کنند، شما به مستند  رویایی آجری کنند کسانی مسکن مهر  برای خیانت های قوطی کبریت و مزخرف اعلام کردند دوره افتاده اند راه یافتن  بر مسند قوه اجرا در سر می پروانن من نمی دانم با چه رویی پیشنهاد مطرح می‌کنند؟ وی خاطر نشان کرد: اگر مسکن تولید شود ولی آن کسانی که شرایط ندارند دریافت کنند بازهم با  احتکار مسکن رو به رو هستیم، در همین ابتدای مجلس  مالیات بر مسکن خالی را تصویب کردیم که ظاهرا هنوز به اجرا نیامده  است. نقدعلی خاطر نشان کرد: مردم مستحق و سزاوار این وضعیت  نیستند.
حوادث,"بخشدار دیشموک شهرستان کهگیلویه از جان باختن یک جوان بر اثر صاعقه در این بخش خبرداد. به گزارش ایسنا، صفا حبیبی در جمع خبرنگاران افزود: عصر امروز یکشنبه، ۲۹ اردیبهشت صاعقه جان یک جوان ۳۰ساله را در دیشموک گرفت. وی با بیان اینکه این جوان در حال کوچ به مناطق ییلاقی کوه ""سیاه"" بود، اضافه کرد: هم اکنون پیکر این جوان به روستای ""سردو"" انتقال داده شد."
سلامت,"یک نوشیدنی محبوب در جهان است که به تامین آب مورد نیاز بدن کمک می کند، عطر و طعم خوبی دارد و با توجه به گیاهی که برای آماده کردن آن استفاده شده است می تواند سطوح انرژی بدن را افزایش داده یا به خوابی آرام کمک کند. اما آیا چای می تواند به نیز کمک کند؟ به گزارش گروه سلامت به نقل از "" ""، اگر در تلاش برای کاهش وزن هستید، چای قطعا یکی از بهترین دوستان شما خواهد بود. این نوشیدنی نه تنها یک جایگزین بدون کالری برای برخی نوشیدنی های شیرین و پر کالری محسوب می شود، بلکه دارای ویژگی هایی است که می تواند به کاهش اشتها، پشتیبانی از متابولیسم و در نهایت تحقق اهداف کاهش وزن شما کمک کند. البته چای یک نوشیدنی جادویی نیست که به تنهایی موجب کاهش وزن شود، بلکه می توان آن را پشتیبانی برای یک رژیم غذایی متعادل و رژیم ورزشی در نظر گرفت. توجه به سیگنال های که بدن در زمان گرسنگی ارائه می کند و خوردن غذا یا میان وعده برای فرو نشاندن این احساس اهمیت دارد. اما گاهی اوقات، احساسی دیگر را با گرسنگی اشتباه می گیرند. این امکان وجود دارد که شما تشنه یا بی حوصله باشید و این احساس را با گرسنگی اشتباه گرفته و برای خوردن تنقلات وسوسه شوید.   نوشیدن یک لیوان چای گرم می تواند با این شرایط مقابله کرده و به تقویت احساس سیری کمک کند. زمانی که سوخت درست را در اختیار بدن خود قرار می دهید، احتمال احساس گرسنگی بین وعده های غذایی نیز کاهش می یابد. نوشیدن یک لیوان چای روش خوبی برای تشخیص این است که به واقع گرسنه هستید یا بدن به دلایل دیگری این احساس را در شما ایجاد کرده است. برخی انواع چای توانایی خود در افزایش متابولیسم بدن را نشان داده اند. با افزایش سن، آهنگ متابولیسم بدن به طور طبیعی کند می شود، اما زمانی که سوخت مورد نیاز بدن را به درستی تامین کنید، امکان احیای متابولیسم بدن نیز وجود دارد. به طور خاص، چای سبز یکی از گزینه هایی است که در این زمینه بسیار توصیه شده است. این چای سرشار از کافئین و آنتی اکسیدان کاتچین است که هر دو می توانند نرخ متابولیک را افزایش دهند، از این رو، به سوزاندن کالری بیشتر در طول روز کمک می کنند. در سال 2009 نشان داد شرکت کنندگانی که چهار تا پنج فنجان چای سبز در روز می نوشیدند، نسبت به آنهایی که چای مصرف نمی کردند، به طور میانگین دو پوند (907 گرم) وزن بیشتری کم کرده و این در شرایطی بود که هر دو گروه به میزان مشابه ورزش می کردند. اگر به طور مرتب نوشیدنی هایی مانند نوشابه های گازدار، نوشیدنی های انرژی‌زا یا دیگر انواع نوشیدنی های شیرین را مصرف می کنید، نوشیدن چای به جای آنها می تواند کمک زیادی در به نتیجه رسیدن تلاش های کاهش وزن شما بکند. تا زمانی که یک شیرین کننده مانند شکر یا شیر به چای اضافه نکنید، یک نوشیدنی بدون کالری در اختیار خواهید داشت و اگر در تلاش برای کاهش چربی بدن و میزان مصرف قند خود هستید، چای جایگزینی بسیار خوب برای نوشیدنی های شیرین و پر کالری محسوب می شود. اگر به این که نفخ در تلاش های کاهش وزن شما اختلال ایجاد می کند، مشکوک هستید، چای قاصدک به عنوان یک ادرارآور طبیعی می تواند بازی را به سود شما تغییر دهد. با خلاص شدن از مایع اضافه موجود در بدن، ظاهری لاغرتر خواهید یافت. چای قاصدک دارای ویژگی هایی است که می توانند به کاهش وزن آبی بدن کمک کند. همچنین، این چای می تواند به سمزدایی کبد کمک کند. زمانی که کبد عملکرد مطلوب خود را ارائه می کند، مواد مغذی به طور موثرتری جذب بدن شده و این شرایط می تواند به تقویت متابولیسم منجر شود. در صورت مصرف هر گونه دارو، پیش از مصرف چای قاصدک با پزشک خود مشورت کنید زیرا این گیاه می تواند با برخی آنتی بیوتیک ها و داروهای دیگر، به ویژه آنهایی که در کبد تجزیه می شوند، تداخل ایجاد کند. چای لیمو نیز می تواند یک گزینه خوب دیگر برای از بین بردن نفخ باشد. این چای حاوی دی-لیمونن است که این آنتی اکسیدان به واسطه آثار ادرارآور خود شناخته شده است. چای سبز حاوی کاتچینی به نام اپی‌گالو کاتچین گالات است که به واسطه آثار ضد التهاب، پشتیبانی از متابولیسم سالم و همچنین پتانسیل کاهش ذخیره چربی در بدن شناخته شده است. به طور کلی، آنتی اکسیدان های موجود در چای می توانند با کاهش استرس اکسیداتیو از سلامت متابولیک پشتیبانی کنند. افزون بر این، آنها می توانند به حفظ سطوح متعادل قند خون کمک کنند که برای کنترل ذخیره چربی مفید است. چای سبز و به طور خاص پودر ماتچا سرشار از اپی‌گالو کاتچین گالات است، از این رو، نوشیدن آن به جای قهوه هنگام صبح یا بعد از ظهر می تواند انتخاب خوبی برای کمک به کاهش ذخیره چربی و وزن باشد. اپی‌گالو کاتچین گالات که به نظر می رسد در جلوگیری از تشکیل سلول های چربی جدید نقش دارد، ممکن است اشتها را نیز کاهش دهد. به نظر می رسد اپی‌گالو کاتچین گالات و آنتی اکسیدان های دیگر از روند ریکاوری پس از ورزش پشتیبانی کرده و می توانند به احساس هوشیاری بیشتر کمک کنند که برای فعال باقی ماندن و انجام ورزش اهمیت دارد. چای سفید یکی دیگر از گزینه هایی است که در این زمینه می توانید مد نظر قرار دهید. این چای نه تنها سرشار از آنتی اکسیدان ها است، بلکه در سال 2009 نشان داد که چای سفید می تواند از تشکیل سلول های چربی جدید جلوگیری کرده و همچنین تجزیه چربی را نیز تقویت می کند. زمانی که بی تعادلی های هورمونی وجود دارند، کاهش وزن به ویژه با افزایش سن بسیار دشوارتر می شود. چای های گیاهی می توانند به متعادل کردن سطوح هورمون ها کمک کرده و بر همین اساس، کاهش وزن را تسهیل کنند. چای رویبوس یکی از نمونه هایی است که برخی شواهد کارایی آن در زمینه چربی سوزی را نشان داده اند. چای ریبوس سرشار از آسپالاتین است که نشان داده اند این فلاونوئید می تواند هورمون های استرس که می توانند موجب افزایش گرسنگی و ذخیره چربی شوند را کاهش دهد.   دیگر در سال 2007 نشان داد که چای سیاه می تواند روند بازگشت بدن به سطوح عادی کورتیزول و کسب آرامش را تسریع کند. سطوح بالای کورتیزول می تواند موجب مقاومت بیشتر سلول ها در برابر انسولین و در نتیجه افزایش وزن شود. زمانی که با احساس سستی صبحگاهی یا پس از اتمام ساعات کاری مواجه هستید، تمایل کمتری برای انجام فعالیت بدنی خواهید داشت که در نهایت به معنای سوزاندن کالری کمتر است. در همین راستا، برخی کارشناسان نوشیدن چای پیش از رفتن به باشگاه را توصیه کرده اند. کافئین موجود در برخی انواع چای از جلمه سبز، سیاه، و یربا ماته، می تواند به افزایش سطوح انرژی و انگیزه کمک کند، از این رو، نوشیدن آن ممکن است به کالری سوزی بیشتر در زمان فعالیت بدنی به واسطه تلاش بیشتر شما منجر شود. تنها حدود 30 تا 60 دقیقه طول می کشد تا کافئین به حداکثر میزان خود در جریان خون رسیده و به طور کلی اثر آن برای سه تا پنج ساعت دوام می آورد. شما می توانید نوشیدن چای، به ویژه انواع دارای کافئین را هنگام صبحانه یا طی یک ساعت پس از بیدار شدن از خواب مد نظر قرار دهید. افزودن شکر به چای می تواند اثر منفی بر اهداف کاهش وزن شما داشته باشد و برای بهبود عطر و طعم چای می توانید مقداری لیمو به آن اضافه کنید، بدون این که کالری زیادی به آن اضافه شود. لیمو سرشار از ویتامین C است و می تواند از ثبات قند خون پشتیبانی کند که یکی از اصول کاهش وزن بلند مدت و تقویت متابولیسم است. بیشتر مطالعات نشان داده اند افرادی که سه تا پنچ فنجان چای در روز مصرف می کنند از بیشترین فواید این نوشیدنی بهره‌مند می شوند. -------------------------------------------------------------"
سلامت,رئیس عملیات مقابله با کرونا گفت: از نظر فصلی بیماری اچ وان ان وان یک بیماری فصلی آندمیک است و دو پیک دارد که یک پیک آن در اوایل آذرماه و پیک بعدی در بهمن ماه آغاز می‌شود. علیرضا زالی، رئیس عملیات مقابله با کرونا در کلان شهر تهران با اشاره به ضرورت واکسیناسیون کارمندان، اظهار کرد: ایجاد محدودیت برای حضور کارمندان، یک بحث علمی و منطقی است و در سایر کشورهای دنیا اعمال می شود. در کشور ما سازمان اداری استخدامی کشور اصل بخشنامه را اجرایی کرده و بخشی از آن قرار است به صورت شیوه نامه ای تهیه و در اختیار دستگاه‌های اجرایی برای نحوه اجرای بخشنامه قرار گیرد. زالی با اشاره به آخرین روند واکسیناسیون مشاغل در پایتخت، عنوان کرد: ما در تهران می‌توانیم این نوید را بدهیم که با شتابی که این روزها در فرآیند واکسیناسیون داشته، امکان تزریق واکسن دز دوم هم برای بسیاری از مشاغل مهیا شده است. ما واکسن گروه های پرخطر مشاغل را از اواسط تیرماه در تهران اجرا کردیم و بسیاری از کسانی که در گروه مشاغل کارمندی هستند دز دوم را دریافت کرده اند و از این نظر ما نگران نیستیم. وی ادامه داد: ما آمادگی کامل داریم با لکه گیری‌های در حوزه ادارت و سازمان‌ها، روند واکسیناسیون را اجرا کنیم. فرمانده عملیات مقابله با کرونا در کلان شهر تهران تاکید کرد: در تهران میزان پوشش واکسیناسیون کارمندان مطلوب بوده و آمار ما هم این را نشان داده است.آمار تزریق دز دوم واکسن در تهران بالای ۹۰درصد است و ۱۵ گروه پرخطر مشاغل در تهران داشتیم که تقریبا تمامی آنها دو دز را دریافت کرده اند. وی در ادامه به آخرین روند فعالیت آنفولانزا در کشور اشاره و خاطرنشان کرد: امروز گزارشات میدانی ما ناشی از طغیان و یا شبه طغیان بیماری آنفلوانزا نیست اگر چه این روزها فصل آنفلوانزا یا اچ وان ان وان است. زالی عنوان کرد: یکی از دلایلی که ما کمتر رگه‌های این شبه طغیان را در کشور و در تهران می‌بینیم به خاطر رعایت شیوه نامه های بهداشتی است چرا که این موضوع کمک می کند تا تمام ویروس‌ها از جمله اچ وان ان وان شیوع کمتری داشته باشند. وی یادآور شد: از نظر فصلی بیماری اچ وان ان وان یک بیماری فصلی آندمیک است و دو پیک دارد که یک پیک آن در اوایل آذرماه و پیک بعدی در بهمن ماه آغاز می‌شود. فرمانده عملیات مقابله با کرونا در کلان شهر تهران اضافه کرد: توصیه می‌کنیم افراد پرخطر، مانند افراد دارای سنین بالا، بیماری‌های زمینه‌ای و جامعه پزشکی واکسن آنفلوانزا را علی رغم تزریق واکسن کرونا، تزریق کنند. وی با توصیه‌ای به مردم درباره اثربخشی واکسن‌ آنفلوانزا بر کرونا، عنوان کرد: تزریق واکسن کرونا برعلیه واکسن آنفلوانزا اثربخشی ندارد و بالعکس هم این گونه است. بنابراین کاملا واکسن‌ها مستقل هستند و هیچ اثری بر دیگری ندارند. زالی ، به یکی از پارامترهای مهم مقابله با شیوع کرونا اشاره کرد و گفت: مهمترین فاکتور عدم شکل‌گیری یا بروز طغیان جدید بیماری رعایت شیوه‌نامه بهداشتی است. طبیعتا اگر بازگشایی‌های مشاغل و مدارس با تحقق ملاحظات بهداشتی باشد کم خطر خواهد بود به ویژه در حال حاضر باید توجه کرد در فصل سرما با برودت هوا، افراد در مکان های مسقف بیشتر حضور دارند و در این فصل تهویه علاوه بر رعایت ماسک و پروتکل‌های بهداشتی، پارامتری است که کمتر به آن توجه می شود. وی تاکید کرد: طبیعتا رفتار ما نشان خواهد داد که آیا موج‌ ششم شکل خواهد گرفت یا خیر و از شدت بالاتر و یا پایین‌تری برخوردار خواهد بود یا خیر.
سیاسی,نمایندگان مجلس شورای اسلامی با عضویت وزرای معاون اول رییس جمهور (نایب رییس)، وزیر راه و شهرسازی (دبیر شورا)، وزیر نیرو، وزیر کشور، وزیر صنعت، معدن و تجارت، وزیر امور اقتصادی و دارایی، وزیر تعاون، کار و رفاه اجتماعی، رییس کل بانک مرکزی، رییس سازمان برنامه و بودجه کشور در شورای عالی مسکن موافقت کردند. به گزارش ایلنا، نمایندگان در جلسه علنی امروز ( «علیرضاسلیمی» نماینده مردم محلات مبنی بر عضویت وزیر جهاد کشاورزی در شورای عالی مسکن موافقت کردند.  از ۲۲۸ نماینده حاضر در صحن آنان با  ۱۷۵ رای موافق، ۱۹ رای مخالف و ۵ رای ممتنع با پیشنهاد مذکور موافقت کردند بر اساس ماده ۲ طرح جهش تولید و تامین مسکن ترکیب «شورای عالی مسکن» به منظور برنامه‌ریزی، سیاست گذاری، نظارت و ایجاد هماهنگی بین دستگاه‌های اجرایی در حوزه مسکن به این شرح است: رییس جمهور (رییس شورا)، معاون اول رییس جمهور (نایب رییس)، وزیر راه و شهرسازی (دبیر شورا)، وزیر نیرو، وزیر کشور، وزیر صنعت، معدن و تجارت، وزیر امور اقتصادی و دارایی، وزیر تعاون، کار و رفاه اجتماعی،  رییس کل بانک مرکزی، رییس سازمان برنامه و بودجه کشور  رییس بنیاد مسکن انقلاب اسلامی و یک نفر از اعضای کمیسیون عمران مجلس شورای اسلامی به پیشنهاد کمیسیون و انتخاب مجلس (به عنوان ناظر) از اعضای شورای عالی هستند که بر اساس مصوبه مجلس، وزیر جهاد کشاورزی به اعضای این شورا اضافه شد.
فرهنگی/هنری,به گزارش ستاد خبری  اولین جشنواره بین المللی فیلم وحدت اسلامی، داوران بخشهای مختلف این جشنواره با حکم  هاشم میرزا خانی دبیر جشنواره معرفی شدند. بر اساس این گزارش آثار راه یافته در بخش های ملی و بین الملل توسط هفت گروه داوری خواهند شد  و آقایان دکتر احمد ضابطی جهرمی، ابراهیم حاتمی کیا، رضا برجی آثار مستند بخش ملی، عباس رافعی، مسعود اطیابی و دکتر محمد علی صفورا آثار داستانی کوتاه و نیمه بلند و پویانمایی، دکتر رضا پورحسین، محمدحسین لطیفی، محمد داودی، محمد اردکانی و سید ناصر هاشم زاده آثار بلند سینمایی بخش ملی و در بخش بین الملل نیز آقایان محمدرضا اسلاملو، شریف عواد از مصر و خانم ایوان ریدلی از انگلستان آثار بلند سینمایی ،دکتر شهاب اسفندیاری، یوسف وهبی از لبنان و احمد بولان از مراکش آثار کوتاه و نیمه بلند داستانی و نماهنگ و نادر طالب زاده، عماد برنات از فلسطین و راشد رضوان از اسپانیا آثار بخش مستند و  دو داور بین الملل بخش کوتاه و نماهنگ به همراه بهرام عظیمی آثار پویانمایی بخش بین الملل را قضاوت می کنند  اولین جشنواره  بین المللی فیلم وحدت اسلامی  به دبیری هاشم میرزا خانی همزمان با هفته وحدت 25 الی 27 آذر ماه در تهران برگزار می شود.
فرهنگی/هنری,برنامه های جشنواره موسیقی فجر در روز هفتم به آتش نشانان قهرمان حادثه پلاسکو تقدیم شد. در حالی که تنها یک روز به پایان سی و دومین جشنواره موسیقی فجر باقی مانده است، اجراهای روز هفتم این رویداد تحت تاثیر حادثه دردناک ریزش ساختمان پلاسکو بود. پنجشنبه 30 دی ماه اجراهای متعددی در جشنواره موسیقی فجر روی صحنه رفت که در تک تک آنها یاد آتش نشانان فداکار حادثه پلاسکو گرامی داشته شد. در دو اجرای بخش پاپ جشنواره که محسن یگانه و زانیار خسروی در سالن میلاد نمایشگاه بین المللی روی صحنه رفتند، از حادثه دیدگان 30 دی یاد شد و آتش نشانان بزرگ از سوی مردم تشویق شدند. همچنین آریا عظیمی نژاد نیز در کنسرت خود قطعه ای را اجرا و آن را به حادثه دیدگان تقدیم کرد. دیگر اجراهای پنجشنبه شب از جمله اجراهای کلاسیک تالار وحدت نیز به حادثه‌دیدگان پلاسکو تقدیم شد. همچنین پیش از این اعلام شده بود برای همدردی با حادثه دیدگان و مردم، پخش آنلاین کنسرت های جشنواره موسیقی فجر لغو می شود. سی ودومین جشنواره بین المللی موسیقی فجر از 24 دی ماه به دبیری حمیدرضا نوربخش آغاز شد و امروز 1 بهمن آخرین روز این رویداد است.
حوادث,سخنگوی سازمان آتش نشانی و خدمات ایمنی شهرداری تهران از سقوط تاور کرین (تاورکرین )در یک پروژه کارگاهی در جاده مخصوص کرج خبر داد. به گزارش ایسنا، سید جلال ملکی در این باره گفت: ساعت ۱۰ صبح امروز حادثه سقوط تاورکرین در یک پروژه کارگاهی در جاده مخصوص کرج، سه راه عرش به سامانه ۱۲۵ اطلاع داده شد و دو ایستگاه به محل اعزام شدند. وی با بیان اینکه تاورکرین از بوم بالایی دچار شکستگی شده بود اضافه کرد: دلیل شکستگی در بوم بالایی و اتاقک اپراتوری موضوعی است که باید حتما مورد بررسی کارشناسی قرار گیرد، زیرا شکست این بخش عجیب است. ملکی گفت: در این حادثه اپراتور، از ارتفاع ۱۲ متری به پایین سقوط کرد که دچار شکستگی‌هایی شد، اما خوشبختانه این حادثه، خسارت دیگری نداشت. وی تاکید کرد: بارها شاهد بروز مشکلاتی در تاورکرین‌ها بودیم که ضروری است صا
ورزشی,پدیده این فصل لیگ برتر به عنوان نقل و انتقال لیگ راهی فولاد خوزستان شد. به گزارش ایلنا، ستاره جوان تیم سپیدرود رشت بعد از سقوط این تیم به لیگ دسته اول، به عنوان اولین نقل و انتقال فصل راهی فولاد خوزستان شد و با این تیم به توافق دست یافت. محمد بلبلی مهاجم جوان سپیدرود که جزو پدیده های نیم فصل دوم لیگ هجدهم به شمار می رفت با نظر جواد نکونام قرارداد ۳ ساله‌ای را با سرخ های اهوازی به امضا رساند تا اولین خرید این تیم مهاجم جوان سپیدرود باشد. بلبلی که در نقل و انتقالات زمستانی با جدایی از سایپا توسط علی کریمی به سپیدرود آمده بود با مربیگری دست نشان فرصت بیشتری برای بازی کردن در ترکیب تیمش پیدا کرد. مسئله‌ای که برای او دو گل، یک پاس گل و به دست آوردن یک ضربه پنالتی را به همراه داشت. حالا این مهاجم می‌خواهد با ادامه روند طلایه خود این بار زیر نظر نکونام به یکی از بازیکنان آینده داره فوتبال ایران تبدیل شده و به عنوان یکی از لژیونرها در آینده مطرح شود.
فناوری,شرکت فرانسوی ناوا از تولید خازن هایی با ظرفیت و عمر بسیار بالا برای ذخیره سازی انرژی و شارژ سریع و 20 ثانیه ای وسایل برقی خبر داده است. به گزارش فارس به نقل از نیواطلس، شرکت فرانسوی ناوا از تولید خازن هایی با ظرفیت و عمر بسیار بالا برای ذخیره سازی انرژی و شارژ سریع و 20 ثانیه ای وسایل برقی خبر داده است. این خازن ها می توانند جایگزین باتری های لیتیومی شوند که سرعت شارژ آنها بالا نیست و بعد از حدود دو سال کارآیی خود را از دست می دهند. ناوا می گوید خازن های پرظرفیت جدید این شرکت که ظرف 12 ماه آینده به تولید انبوه می رسند در حوزه های گسترده ای برای تامین برق کاربرد خواهند داشت که از جمله آنها می توان به صنعت هواپیمایی، خودروسازی و غیره اشاره کرد. این شرکت برای تولید انبوه خازن های خود بودجه ای 10 میلیون دلاری دریافت کرده است.   خازن های ناوا نه تنها به سرعت شارژ می شوند، بلکه خالی شدن شارژ آنها هم در صورت لزوم با سرعت زیادی ممکن است؛ قابلیتی که باتری های لیتیومی از آن برخوردار نیستند. یکی دیگر از مزایای این خازن ها امکان پر و خالی کردن آنها از انرژی به اندازه یک میلیون بار است. کارآیی بالا در شرایط آب و هوایی متفاوت و محیط های گوناگون نیز خازن های مذکور که با نانولوله های کربنی تولید شده اند به گزینه ای جذاب مبدل کرده است. این در حالی است که باتری های لیتیومی به خصوص در سرمای زیاد به سرعت خالی می شوند. شرکت نانوا می گوید می تواند هر ماه 100 هزار خازن از این نوع را تولید کند و انتظار می رود بازار آن که فعلا در حد 500 میلیون یورو ارزش دارد ظرف 5 سال آینده 400 تا 600 درصد رشد داشته باشد.
ورزشی,شاگردان آلگری به کمک هتریک رونالدو موفق به شکست شاگردان سیمئونه شدند. به گزارش ایلنا، در ادامه رقابت های دور برگشت مرحله یک هشتم نهایی لیگ قهرمانان اروپا، از ساعت 23:30 به وقت تهران، تیم های یوونتوس و اتلتیکو مادرید در استادیوم آلیانز تورین به مصاف هم رفتند که در نهایت میزبان با نتیجه سه بر صفر پیروز شد. در این دیدار هر سه گل مسابقه را رونالدو در دقایق 27، 49 و 86 به ثمر رساند تا جواز حضور نماینده ایتالیا به مرحله بعد توسط او صادر شود. در مجموع دو دیدار این مسابقه با نتیجه سه بر دو به پایان رسید.
فناوری,هکرها با نفوذ به نسخه ۱۲.۱ سیستم عامل آی او اس توانستند یکی از جدیدترین گوشی های تولیدی اپل یعنی آیفون ایکس اس مکس را هم هک کنند. به گزارش خبرگزاری مهر به نقل از اسین ایج، نفوذ به مدل های جدید گوشی های آیفون روز به روز دشوارتر می شود، زیرا اپل بر امکانات امنیتی آنها می افزاید. اما این بدان معنا نیست که هکرها نتوانند راهی برای کنترل آنها بیابند. لیانگ چن محقق امنیتی شرکت Tencent KeenLab در حساب کاربری توئیتر خود تایید کرده که موفق به هک کردن یا Jailbreak گوشی آیفون ایکس اس مکس شده است. البته وی به جزئیات فنی این رویداد و اینکه چگونه توانسته به سیستم عامل مذکور نفوذ کند، اشاره ای نکرده است. تا به امروز هکرهایی که به سیستم عامل های شرکت اپل نفوذ کرده و آنها را هک یا جیل بریک می کردند کدهای مربوطه را منتشر کرده و به دیگر کاربران امکان می دادند تا آنها هم از کدهای مذکور استفاده کنند. این امر نصب برنامه هایی که مورد تایید اپل نیستند، دستکاری آیفون و استفاده از آن در انواع شبکه مخابراتی که با اپل قرارداد ندارند را ممکن می کند. اما فعلا کدهای جیل برک iOS ۱۲.۱ منتشر نشده و مشخص نیست که آیا این کدها در دسترس عموم قرار می گیرند یا خیر. قرار است چن در جریان برگزاری کنفرانس POC ۲۰۱۸ در کره جنوبی اطلاعات بیشتری در این زمینه ارائه کند. کنفرانس مذکور از سال ۲۰۰۶ به طور مرتب برگزار می شود و هکرها و متخصصان امنیتی کره جنوبی متولی آن هستند.
سلامت,با توجه به مشغله فراوان در زندگی امروزی و به خصوص شیوع ، حفظ ارتباط با عزیزانمان بدون ملاقات حضوری آنها اهمیت بیشتری از گذشته یافته است. اما برای برخی از افراد برقراری ارتباط بدین صورت و از طریق مکالمه تلفنی تجربه ای استرس زا محسوب می شود! اضطراب تلفنی یا تحت عنوان ترس و اجتناب از مکالمات تلفنی تعریف می شود و میان افرادی که مبتلا به اختلال اضطراب اجتماعی هستند مشکلی رایج به شمار می رود. البته تنفر از تلفن لزوما به این معنا نیست که شما دچار اضطراب تلفنی شده اید، هرچند این دو حالت روحی می توانند به یکدیگر مرتبط باشند. علاوه بر پرهیز از برقراری تماس های تلفنی، گاها دیده می شود که افراد درگیر با فوبیای تماس از زنگ خوردن گوشی همراه خود نیز آشفته شده و استرسی فزاینده را تجربه می کنند. شماری از مهم ترین علائم احساسی اضطراب تلفنی عبارت اند از: به تاخیر انداختن و یا اجتناب کامل از برقراری تماس به علت تشدید اضطراب، احساس عصبی شدن و یا استرس غیر عادی قبل، حین و یا حتی بعد از اتمام تماس، وضعیت روانی ناپایدار توام با استرس فراوان پس از شنیدن ضدای زنگ تلفن، وسواس و نگرانی در مورد آنچه که گفته می شود. علائم فیزیکی هم معمولا شامل حالت تهوع، افزایش ضربان قلب، تنگی نفس، سرگیجه و تنش عضلانی هستند. اگر شما نیز با چنین احساساتی رو به رو هستید، بهتر است بدانید که تنها نیستید. یک نظرسنجی معتبر در سال 2019 از نشان داد که 76 درصد از به دنبال شنیدن صدای زنگ تلفن همراه خود دچار تشویش فکری و اضطراب روانی می شوند. به همین دلیل حدود 61 درصد از اعضای نسل هزاره به طور کامل از برقراری تماس و یا جوابگویی به تماس های ورودی خودداری می کنند. در مقابل مشخص شده که 40 درصد از (متولدین حد فاصل سال های 1946 تا 1964) نیز با همین مشکل دست و پنجه نرم می کنند. در این میان 42 از بیبی بومرها درست مانند جمعیت 61 درصدی نسل هزاره، علاقه ای به پاسخ دهی به تماس های تلفن همراه خود ندارند. به گفته محققان صحبت کردن با تلفن در غیاب تمامی نشانه های اجتماعی از جمله حرکات، زبان بدن و تماس چشمی، برای تعداد زیادی از مردم به ویژه مبتلایان به اختلال اضطراب اجتماعی بسیار دلهره آور خواهد بود. علت این موضوع ممکن است به محدودیت فرد به صدای خود وابسته باشد. در واقع هر یک از ما در برقراری ارتباط به صورت حضوری و با استفاده از نشانه های مذکور، به درک بهتری نسبت به صدای خود دست می یابیم و می توانیم کلماتمان را با آگاهی بیشتری انتخاب کنیم. با استناد به مقاله ای که از طریق شبکه ای از رسانه های غیر انتفاعی انتشار اخبار در اختیار علاقه مندان قرار گرفته است، افراد با سطوح بالاتری از اضطراب روزانه اغلب ارسال پیامک را به تماس تلفنی ترجیح می دهند زیرا این انتخاب به آنها فرصت می دهد تا در مورد متن پیام خود فکر کنند و فضایی غیر رسمی تر در دست داشته باشند. از طرفی دیگر پژوهش منتشر شده توسط مجله روانشناسی و رفتار سایبری، تلفن هراسی را به ترس از این که افراد دیگر در مورد ما چه فکری می کنند هم نسبت داده است. برای این افراد با حذف واکنش های فوری شخص پشت تلفن از مسیر ارسال پیام های متنی، راهی به سوی آرامش بیشتر و برقراری ارتباط اجتماعی بدون ترس از عدم تایید باز خواهد شد. همچنین در حالتی که فرد با شنیدن صدای زنگ تلفن دچار استرس می شود، بهتر است از صداهای ملایم و آرامش بخش با درجه پایین استفاده شود. چنین تمریناتی به مرور زمان علائم احساسی و فیزیکی تلفن هراسی را کمرنگ خواهند کرد و به فرد در راستای کنترل بهتر افکار خود کمک می کنند. یکی دیگر از دلایلی که گاهی اوقات تلفن هراسی را تشدید می کند، احساس ناخوشایند فرد از در معرض توجه دیگری قرار گرفتن است. در مکالمات رو در رو عوامل محیطی زیادی وجود دارند که به حواس پرتی منجر می شوند. برای مثال اگر شخص احساس فشار کند، می تواند نگاهش را به جهت دیگری برگرداند، تلفن همراه خود را چک کند و یا در مورد یکی از نشانه های پویای محیط صحبت کند. مجموعه این ها باعث می شود که روند تعامل عادی تر به نظر برسد و مکالمه به صورت طبیعی جریان یابد. این در حالی است که طی تماس های تلفنی هیچ حواس پرتی محیطی خاصی وجود ندارد. بنابراین می توان احساس کرد که تمرکز اصلی فرد پاسخ دهنده و تماس گیرنده بر واکنش فوری به سوالات است. شاید کمی عجیب باشد اما یکی از موثرترین روش ها برای غلبه بر اضطراب تلفنی، قرار گیری در معرض تماس های تلفنی بیشتر است! هرچه بیشتر این کار را انجام دهید، کمتر طاقت فرسا به نظر می رسد. همچنین این احتمال وجود دارد که در بسیاری از موارد اضطراب احساس شده با فقدان تجربه کافی در ارتباط باشد. در واقع اعتماد به نفس ضروری در این زمینه با تمرین دائمی به دست می آید. شما می توانید این فرآیند را با تهیه یک فهرست از افرادی انجام دهید که باید با آنها صحبت تلفنی داشته باشید، مانند دوستان یا همکاران. سپس در هر مورد عواملی که سبب افزایش اضطرابتان می شوند را یادداشت کرده و آنها را مرور کنید. برای مثال این عوامل می توانند ترس از اشتباه و یا احساس مورد قضاوت واقع شدن باشند. پس از اتمام تماس، با تایید موفقیت خود به خودتان کمک می کنید تا برای تماس بعدی انگیزه لازم را داشته باشید.
حوادث,ارتش رژیم صهیونیستی جمعه شب اذعان کرد که یکی از پایگاه‌های نظامی اش در مرکز تل آویو دچار آتش سوزی مهیب شده است. به گزارش تارنمای شبکه تلویزیونی «روسیا الیوم»، سخنگوی ارتش رژیم اشغالگر قدس(اسرائیل) با تایید این موضوع گفت: این حادثه درپایگاه نظامی «تل هشومر» «Tel HaShomer» روی داده است. در همین حال رسانه‌های رسمی اسرائیلی بدون ذکر جزئیات دقیق این حادثه، اعلام کردند که صدای انفجار‌های مهیب در این پایگاه به گوش رسیده است و آتش سوزی خسارت‌های مالی زیادی برجای گذاشته است. تصاویر منتشر شده نشان می‌دهد که دود زیادی از این حریق برخاسته، به طوری که تا شعاع چند کیلومتری از کانون حریق قابل مشاهده است. این پایگاه که در بخشی از شهر تل آویو واقع است، مرکز نیرو‌های اصلی دفاعی و مرکز بیمارستانی شِبا اسرائیل است. تاکنون علت آتش سوزی هنوز اعلام نشده است.
سلامت,مطالعات اخیر نشان داده است که ورزش تاثیر ژنتیک بر چاق شدن زنان مسن را کاهش می‌دهد. به‌ گزارش ‌ایسنا، بسیاری از زنان با افزایش سن ژنتیک را دلیل چاق شدن خود می‌دانند. بررسی‌ها نشان داده است که فعالیت فیزیکی و ورزش باعث می‌شود که تاثیر ژنتیک بر چاق شدن کاهش یابد. این تاثیر در افرادی که سن بیشتری دارند مانند زنان بالای ۷۰ سال بیشتر قابل مشاهده است. مطالعات جدید می‌تواند به افزایش کیفیت زندگی و عمر زنان کمک کند. یکی از متخصصان جامعه یائسگی آمریکا در این باره می‌گوید: ما با ژن‌هایمان متولد می شویم اما مطالعات اخیر نشان داده است که می‌توانیم با کمک ورزش فارغ از مسائل ژنتیکی سلامت را افزایش دهیم. هر چقدر سن زنان افزایش می‌یابد، ورزش باعث بیشتر شدن حجم عضلات، تعادل افزایش و قدرت استخوان‌ها می‌شود. ورزش همچنین بر سلول‌های مغز تاثیر می‌گذارد و باعث می‌شود که افراد سالمند کمتر دچار آرتروز شوند. ورزش روحیه را بهبود می بخشد و تمرکز را افزایش می‌دهد. برای انجام این مطالعات متخصصان هشت هزار و ۲۰۰ زن را مورد بررسی قرار دادند. پیش از این مطالعات مختلف نشان داده بود که ژنتیک بر افزایش BMI بدن تاثیر گذار است.
سیاسی,«نزدیکی به برگزاری انتخابات را نیز نمی‌توان نادیده گرفت. مهم‌ترین رویداد سیاسی چند ماه گذشته و آینده که نه‌فقط بر ادعای عجیب قصد سوءقصد به محمود احمدی‌نژاد، بلکه بر تمامی مناسبات و معادلات سیاست ایرانی سایه افکنده و طبیعتا نمی‌توان بی‌توجه به آن با ادعای ترور احمدی‌نژاد مواجه شد. آن ‌هم وقتی به یاد بیاوریم احمدی‌نژاد سیاستمداری است که خوش دارد همیشه صدر اخبار باشد؛ چه نیک، چه بد!»
فناوری,مدیرعامل شرکت ارتباطات زیرساخت با بیان اینکه اتصال مستقیم به تلگرام امن‌تر از اتصال از طریق پوسته‌هاست، گفت: اینکه تلگرام‌های فارسی جاسوس‌افزار باشند، ثابت‌شده نیست و اقدام گوگل برای حذف اپلیکیشن‌های ایرانی تروریسم اقتصادی است. به گزارش ایسنا، حمید فتاحی در جمع خبرنگاران درباره برنامه‌های خود برای شرکت ارتباطات زیرساخت توضیح داد: اهداف ما با محوریت کاهش انحصار است.   یکی از پروژه‌های بزرگی که سال گذشته مصوب و امسال عملیاتی خواهد شد، موضوع واگذاری صوت بین‌الملل است تا تصدی‌گری حاکمیتی را کاهش دهد.   همچنین افزایش کیفیت ارتباطات چه در حوزه بین‌الملل و چه شبکه ملی اطلاعات که هسته اصلی آن بر عهده شرکت ارتباطات زیرساخت است و توسعه خدمات و سرویس‌های جدید جزو برنامه‌های ماست. همچنین برای توزیع ترانزیت بین‌الملل هم برنامه‌هایی داریم برای اینکه ایران بتواند هاب منطقه‌ای ترانزیت دیتا شود. وی با اشاره به نقش وزارت ارتباطات در بروز نسخه‌های فارسی تلگرام، گفت: ما در دی ماه ۱۳۹۶ درباره ناامن بودن کل پوسته‌های تلگرام بیانیه دادیم.   منطقی است که اتصال مستقیم به تلگرام امن‌تر از اتصال از طریق پوسته‌ها و نه فقط کلاینت‌هایی است که فراگیر شده بود.   اما اینکه گوگل به بهانه جاسوس بودن تلگرام‌های فارسی آن‌ها را حذف کرده، ادعایی است که باید از مرکز ملی فضای مجازی پیگیر شد، زیرا رئیس مرکز درباره این پیام‌رسان‌ها و مجوز‌هایی که داشتند، اظهار نظر کرده و درباره‌ی شایعات و اخبار نسبت به اینکه وزارت ارتباطات در اختیار آن‌ها سرور گذاشته و امکانات ترجیحی داده، شفاف توضیح داده است. مدیرعامل شرکت ارتباطات زیرساخت با بیان اینکه گوگل با قدرتی که داشته، نه فقط پوسته‌های تلگرام، بلکه اپلیکیشن‌های دیگری را هم حذف کرده، افزود: گوگل حتی تهدید کرده که ممکن است اپ‌های دیگری را هم حذف کند.   ما به این اقدامات، تروریسم اقتصادی در حوزه فناوری اطلاعات می‌گوئیم، یعنی ورود یک‌طرفه و چون مالکیت پلت‌فرم را در اختیار دارد، به کاربر زور بگوید و هر اتفاقی را رقم بزند.   کاری که اپل کرد هم همین‌طور بود و این شرکت هر کاری از دستش برآمد برای ضربه زدن به کسب و کار‌های ایرانی انجام داد و این تروریسم اقتصادی است. معاون وزیر ارتباطات و فناوری اطلاعات در پاسخ به احتمال جاسوس‌افزار بودن تلگرام‌های فارسی، بیان کرد: اینکه این نسخه‌ها جاسوس‌افزار باشند ثابت‌شده نیست و اقدام گوگل برای حذف اپلیکیشن‌های ایرانی هم معطوف به دو پوسته پیام‌رسان نیست و اپلیکیشن‌های دیگری را هم در حوزه تجاری و بانکی دچار آسیب کرده است.   البته ما در مرکز ماهر بیانیه دادیم که ارتباط از طریق کلاینت‌ها ناامن‌تر از اتصال خود تلگرام است، اما وقتی تلگرام API باز می‌گذارد، حتماً تدابیر حریم خصوصی را هم برای کاربر دیده که این حریم خدشه‌دار نشود و سیاست کاربری که نسخه‌های فارسی تلگرام بعداً منتشر کردند هم نشان می‌داد که این‌ها برایشان مهم است. فتاحی درباره قیمت ارائه خدمات پهن‌باند به شرکت‌های ثابت بیان کرد: اعتراض از سمت شرکت‌های ثابت کم و بیش هست، اما نکته این است که ما در همین سال گذشته نزدیک ۵۰ درصد در دو سه مرحله کاهش قیمت داشتیم، علی‌رغم اینکه خرید‌های ما همه ارزی است و در این مدت اخیر هم قیمت ارز سه یا چهار برابر شده.   ما تلاش کردیم مدل‌های خریدمان را در شرکت ارتباطات زیرساخت به سمتی ببریم که بتوانیم با بهترین کیفیت و کمترین قیمت خرید کنیم که آن را در اختیار اپراتور‌های لایه دسترسی هم قرار دهیم و اکنون در مقایسه با سایر مناطق دنیا و هزینه‌هایی که برای این موضوع توسط اپراتور‌ها پرداخت می‌شود، در وضعیت خوبی هستیم.   اما باز هم نگاه ما این است که تا جایی که می‌توانیم برای اپراتور لایه دسترسی این تسهیلات را ایجاد و تخفیف‌ها را اعمال کنیم. وی با اشاره به واگذاری مکالمات بین‌الملل به بخش خصوصی، اظهار کرد: کمیسیون تنظیم مقررات برای VOIP اپراتور‌هایی که پروانه دارند و در این حوزه فعالیت می‌کنند، چارچوبی گذاشته است. مصوبات کمیسیون در این زمینه تصویب شده و ما منتظر ابلاغ هستیم و پس از آن شرکت زیرساخت از حوزه مکالمات بین‌الملل و انحصاری که تاکنون بوده خارج می‌شود و آن‌هایی که پروانه دارند سفارش می‌گیرند و قرارداد تجاری می‌بندند.   اصل موضوع، انحصارزدایی رقابت است و با رقابت در کیفیت و قیمت، آن‌هایی که تجربه بیشتری دارند، حتماً خودشان موفق‌تر خواهند بود و ما برایشان ارجحیتی قرار نمی‌دهیم. مدیرعامل شرکت ارتباطات زیرساخت با اشاره به افزایش تعرفه مکالمات بین‌الملل بیان کرد: قیمت مکالمات تابعی از ارز است. وقتی مکالمه را به سمت خارج از کشور می‌بریم، قیمتی که کاربر پرداخت می‌کند بابت ترافیک صادره است و، چون این ترافیک را به اپراتور‌های بین‌المللی تحویل می‌دهیم، همه تابعی از قیمت ارز است و به همان میزانی که قیمت ارز افزایش داشته، این تعرفه هم افزایش یافته است.   به همین دلیل ما برای تعیین قیمت به سازمان تنظیم مقررات درخواست دادیم و با سازمان حمایت از مصرف‌کننده هم مکاتباتی داریم، چون باید مجوز از آن‌ها هم بگیریم.   در حال حاضر تعرفه‌ها در همه سطح‌ها حدود دو برابر شده است.
فناوری,این روزها واقعا سخت است که بخواهیم چشم‌مان را از نمایشگر موبایل یا تبلت‌هایمان برداریم. معمولا در حال تماشای سریال‌های محبوب‌مان هستیم یا بچه‌ها دوست دارند بازی‌ها را روی نمایشگرهای بزرگ‌تر بازی کنند. حقیقت این است که تبلت‌ها می‌توانند در استفاده طولانی مدت فشار زیادی را به چشم‌های ما وارد کنند. شرکت‌های فناوری تمام سعی‌ خود را کرده‌اند تا محصولات‌شان را برای حفظ سلامتی چشم‌های کاربر بهینه کنند. در این میان، تلاش‌هایی که هوآوی با سری تبلت‌های MediaPad T در این زمینه انجام داده، غیرقابل چشم‌پوشی است. می‌دانیم که نور آبی چقدر برای چشم‌های ما مضر است؛ اما دلیل این مضر بودنش برای همه روشن نیست. نور آبی انرژی زیاد و طول موج کوتاهی دارد. از این نظر، نور آبی می‌تواند منجر به خستگی چشم‌ها شود. این موضوع تاثیرات دیگری هم روی سلامتی دارد. سری تبلت‌های MediaPad T یک حالت ویژه با نام راحتی چشم (Eye Comfort Mode) دارد که با انتخاب آن، تُن‌های رنگ آبی به تُن‌های رنگی گرم‌تر تغییر می‌کنند. این کار، تاثیر مستقیم نورهای آبی را کم می‌کند و باعث می‌شود از ایجاد عادت‌های بد چشمی در همان مراحل اولیه جلوگیری شود. تبلت‌ها فقط برای سرگرمی کاربرد ندارد. از آنها می‌توان به عنوان یک منبع غنی آموزشی، به‌خصوص برای مطالعه استفاده کرد. سری تبلت‌های MediaPad T هوآوی یک حالت خاص «کتاب الکترونیکی» (eBook Mode) دارد که در آن، رنگ‌ها به سمتی حرکت می‌کنند که حالتی شبیه به کتاب‌های کاغذی شبیه‌سازی شود. فرزندتان را در حالی تصور کنید که با در دست داشتن تبلت به رختخواب می‌رود و می‌خواهد در Kids’ Corner بازی کند. همه‌ی ما این تجربه را داشته‌ایم که فرزندمان را در حالتی ببینیم که ابتدا در حالت نشسته کمی خم شود و پس از مدتی دراز بکشد و دست‌هایش را در هوا نگه دارد تا بتواند فیلم تماشا کند. این طرز استفاده از تبلت برای مهره‌های کمر و گردن کودک مضر است. به همین دلیل سری تبلت‌های MediaPad T هوآوی یک «ژیروسکوپ» (gyroscope) داخلی دارد و به الگوریتم‌هایی مجهز شده تا به فرزند شما یادآوری کند که اگر دراز کشیده است، بلند شود و به صورت نشسته به تبلت‌اش نگاه کند. استفاده از تبلت یا گوشی هوشمند هنگام حرکت، مثلا در حال پیاده‌روی یا در حال طی مسیر رفت‌وآمد در یک خودروی متحرک می‌تواند منجر به ایجاد لرزش‌های خفیف و گاهی غیرقابل لمسی در نمایشگرها شود. این تکان‌های کوچک نیز می‌توانند منجر به خستگی‌هایی چشمی شوند؛ از آن خستگی‌هایی که دلیل‌اش را نمی‌فهمیم و ناخواسته به چشمان شما فشار می‌آورند. این اتفاق در درازمدت می‌تواند تاثیرات بدی روی بینایی داشته باشد و حتی منجر به عارضه‌ی نزدیک‌بینی (Myopia) در چشم‌های شما شود. در حالت Kids’ Corner سری تبلت‌های MediaPad T هوآوی، کودک در چنین مواقعی اخطار «جاده‌ی ناهموار» را روی تبلت دریافت می‌کند و به او یادآوری می‌شود که از تبلت در یک حالت پایدار استفاده کند. سری تبلت‌های MediaPad T هوآوی طوری طراحی شده‌اند تا شما بتوانید با کودک‌تان روابط دیجیتالی مستحکم‌تری داشته باشید. به همین دلیل، این تبلت به گزینه‌های کنترلی منعطفی جهت نظارت والدین بر کودک مجهز شده است. شما به عنوان پدر یا مادر فرزندتان می‌تواند بازه‌های زمانی متعددی را در طول یک روز مشخص کنید که در آنها، فرزندتان حق استفاده از تبلت‌اش را نداشته باشد. به عنوان مثال فرزند شما می‌تواند پس از برگشتن از مدرسه و در یک وقت استراحت، از تبلت‌اش استفاده کند؛ اما در زمان‌هایی که باید به تکالیف درسی‌اش بپردازد، توانایی استفاده از تبلت را نداشته باشد. حالا که آموزش از راه دور و از طریق گجت‌های هوشمند مانند تبلت، تبدیل به روش اصلی آموزشی در دنیا شده است و به نظر نمی‌رسد در آینده نیز تغییری در این شیوه اتفاق بیفتد، لزوم رعایت نکات ایمنی و سلامت در استفاده از این ابزار به ویژه برای کودکان بسیار مهم خواهد بود که در این زمینه هوآوی با ارائه راهکار ویژه یکی از برندهای پیشرو است.
فناوری,"سیم‌کارت‌های مختص مودم‌های اینترنت ثابت TD-LTE ایرانسل که تا پیش از این تنها به همراه مودم‌های اینترنت ثابت ارائه می‌شد، بدون نیاز به خرید مودم TD-LTE عرضه می‌شود. به گزارش روابط عمومی ایرانسل، متقاضیانی که قصد تهیه سیم کارت‌های نسل چهار ثابت TD-LTE بدون تهیه مودم را دارند، می‌توانند «سیم‌کارت مختص مودم‌های اینترنت ثابت TD-LTE» را به همراه بسته اینترنت اولیه، به صورت مجزا بدون نیاز به خرید مودم در زمان ثبت نام، تهیه کنند. این سیم کارت‌ها در تمامی مودم‌های TD-LTE (با قابلیت پشتیبانی از باند فرکانسی ۳۵۰۰ مگاهرتز) قابل استفاده هستند و با استفاده از آن‌ها، مشترکان می‌توانند در تمامی استان‌ها از اینترنت پرسرعت ثابت (TD-LTE) ایرانسل استفاده کنند. نمایندگی‌های مجاز منتخب، مراکز خدمات و در آینده، فروشگاه اینترنتی ایرانسل به نشانی shop.irancell.ir، این سیم کارت‌ها را ارائه می‌دهند. پوشش گسترده در مراکز استان‌ها، سرعت بالاتر در مقایسه با سایر خدمات، امکان استفاده از بسته‌هایی با حجم‌های بالا و متنوع و هزینه مقرون به صرفه در مقایسه با سیمکارت‌های اینترنت همراه، از جمله مزایای این سیم‌کارت‌ها به شمار می‌روند. قیمت سیم‌کارت‌های مختص مودم‌های اینترنت ثابت (TD-LTE) ایرانسل، ۲۴۰هزار ریال در نظر گرفته شده است و بسته‌های اینترنت ۲۴، ۴۰ و ۸۰ گیگابایتی نیز به عنوان بسته‌های اولیه معرفی شده‌اند. 
 
 ایرانسل برای نخستین بار در ایران، مردادماه سال ۱۳۹۵، شبکه اینترنت ثابت پهن باند یا TD-LTE را از شهر مشهد به طور همزمان در ۲۵ استان ایران راه اندازی کرد و تاکنون این خدمت در ۱۵۹ شهر ارائه شده است. علاوه بر TD-LTE، سایر فناوری‌های اینترنت ثابت موجود، مانند ADSL، به دلیل مشکلاتی از جمله سرعت پایین، نیاز به استفاده از خط تلفن ثابت، نیاز به ظرفیت خالی در مرکز مخابرات منطقه، نیاز به استفاده از خط تلفن ثابت و بدون امکان جابجایی و محدود به مکان خاص، به طور کامل پاسخگوی نیاز کاربران و مشترکان امروزی نیستند. این در حالی است که سرویس TD-LTE، با دارا بودن ویژگی‌هایی همچون قابلیت استفاده در مکان‌های مختلف، بدون نیاز به خط تلفن ثابت، راه‌اندازی سریع و پایداری بالا در آپلود و دانلود، تجربه سرعت بسیار بالاتری را برای کاربر همراه دارد. مشترکانی که قصد استفاده از اینترنت پرسرعت ثابت نسل ۴ (TD-LTE) را دارند، می‌توانند از طریق وب‌سایت ایرانسل به نشانی irancell.ir مناطق تحت پوشش این شبکه را بررسی کنند."
فرهنگی/هنری,فیلمی از لحظه سجده شکر پرویز فتاح به دلیل مشارکت گسترده مردم در کمک به آزادی زندانیان غیرعمد و طرح محسنین که برای حمایت از کودکان بی سرپرست می‌باشد را مشاهده می‌کنید. به گزارش خبرگزاری ها؛ این طرح با کمک برنامه ماه عسل و سازمان زندان‌ها و کمیته امداد امام خمینی و با حضور پرشور مردم در ماه رمضان با موفقیتی بی‌نظیر انجام شد. در آخر برنامه از طرف کمیته امداد لوح تقدیری به برنامه ماه عسل اعطا شد.
سیاسی,عباس عبدی در روزنامه اعتماد نوشت: چند روز پیش ویدیویی از یک پدر و مادر محترم که سه فرزندشان شهید شده‌اند منتشر شد که در آن گفته بودند بانک قصد مصادره خانه آنان را دارد و درخواست کرده بودند که جلوی چنین کاری گرفته شود. زمان زیادی طول نکشید که آقای رییس کل بانک مرکزی دستور توقف اجرا را داد و خواهان گزارشی در این باره از بانک مربوط در شهرستان ازنا شد.    بانک صادرات به عنوان ذی‌نفع نیز اطلاعیه‌ای صادر کرد و توضیح داد که این خانه در رهن وامی بوده که یک شرکت (شخصیت حقوقی) در ۱۴ سال پیش از بانک گرفته است. مبلغ وام پانصد میلیون تومان است. ارزش این وام در آن زمان حدوداً معادل ۵۰۰ هزار دلار بود، که به قیمت اکنون حدود ۱۲ میلیارد تومان می‌شود. حتی اگر برحسب شاخص تورم حساب کنیم، ارزش آن ۵۰۰ میلیون تومان بدون هیچ سودی، اکنون حدود ۸ میلیارد تومان می‌شود.    وام‌گیرنده، در پرداخت دیون خود کوتاهی کرده و علی‌رغم ارفاق‌هایی که شده، باز هم آن را نیز نپرداخته است. بنابراین بانک در مقام دفاع از حقوق مردم موظف به ضبط وثیقه بوده است. و این فارغ از آن است که صاحب وثیقه چه کسی است.    اگر قرار باشد که ضبط وثیقه مرتبط با وضعیت صاحب وثیقه باشد، طبیعی است که نباید از این پس وثیقه این خانواده‌ها را پذیرفت، خوب در این صورت اعتراضات به شکل دیگری رخ خواهد داد. این که چرا وثیقه ما را نمی‌پذیرید؟ احتمالاً بانک باید وثیقه افراد ضد انقلاب را بپذیرد که بی‌دردسر آنها را به اجرا بگذرد و اگر اعتراضی کردند، بگوید تو ضد انقلابی حرف نزن!    در حقیقت این خانواده محترم باید ویدیویی پر می‌کردند و علیه شرکتی که ملک آنها را وثیقه وام آن گذاشته‌اند اعتراض می‌کردند و از مسئولین درخواست می‌کردند به حساب این شرکت برسند که چرا وام دریافتی را مسترد نمی‌دارد؟ و اگر به هر دلیلی شرکت ورشکست شده و قادر به تأدیه وام نیست، از مسئولین می‌خواستند که کمک کنند تا ملک را خودشان بخرند یا اجاره ۹۹ ساله داده شود که در آن زندگی کنند، ولی اعتراض نسبت به ضبط وثیقه منطقی نیست و این کار از اموال عمومی هزینه کردن است.    تا اینجا مربوط به آن سوی ماجرا یعنی خانواده‌ای است که وثیقه آنان دچار مشکل شده است. ولی کار آقای رییس کل بانک مرکزی موجب تعجب است. فرض کنیم که یک ملک در رهن و طلب شخصی شما باشد. آیا به صرف اینکه طرف از خانواده شهید است آنان را رها می‌کنید؟ اگر چنین است، چرا از ابتدا آن را در رهن می‌پذیرید؟    حتی اگر در اموال شخصی خود چنین اختیاری داشته باشیم، چگونه ممکن است که در اموال عمومی به این راحتی دخل و تصرف کنیم و دستور توقف اجرای حکم دهیم؟    البته ممکن است گفته شود، در نظام بانکی که این همه فساد است، عدم اجرای این حکم چه اشکالی ایجاد می‌کند؟ شاید در ظاهر این استدلال موجه باشد، ولی به نوعی تن دادن به فرآیندهای فسادزا است که موجب نهادینه‌تر شدن این وضع می‌شود.    این نحوه اداره امور نشان‌دهنده فقدان برنامه‌ای روشن برای حل مشکلات است. اگر می‌خواستید مشکل این خانواده محترم حل شود، چند راه وجود داشت. پرداخت مبلغ کارشناسی خانه به بانک از طریق بنیاد شهید یا هر مرجع دیگر، و آزاد کردن سند آن، یا انتقال مالکیت این واحد مسکونی به بانک و اجاره ۹۹ ساله به پدر و مادر شهید. و از همه ضروری‌تر پیگیری این نکته که شرکت وام‌گیرنده چرا از پرداخت وام استنکاف می‌کند. باید از آنها گرفته شود.    درس مهم‌تر این است، هنگامی که می‌خواهیم ملک خود را وثیقه قرار دهیم باید متوجه هزینه‌ها و تبعات آن باشیم. برای حل مسایل باید از در اصلی وارد شد! استفاده از این شیوه‌‌ها راه‌حل نیست، گره امور را پیچیده‌تر می‌کند.
حوادث,دختر جوان که از سوی همسر برادرش مورد اسیدپاشی قرار گرفته، با مراجعه به دادسرای جنایی تهران درخواست کرد که متهم را از زندان آزاد نکنند.
سلامت,پس از آنکه ۲۰ نفر از دریافت‌کنندگان واکسن روسی کرونا به بیماری کووید-۱۹ مبتلا شدند، یکی از سازمان‌دهندگان آزمایشات روی این واکسن، توضیحاتی را در این خصوص ارائه داد.
ورزشی,۲ بازیکن ایرانی شاغل در لیگ قطر در اردوی پرسپولیس حاضر شدند. به گزارش خبرگزاری فارس، تیم فوتبال پرسپولیس که به قطر رفته تا با السد در هفته دوم لیگ قهرمانان آسیا رقابت کند شب گذشته میزبان دو بازیکن ایرانی بود. شب گذشته مهدی طارمی و مرتضی پورعلی‌گنجی بازیکنان تیم‌های الغرافه و العربی در اردوی تیم پرسپولیس حضور پیدا کردند. این دو بازیکن علاوه بر بازیکنان پرسپولیس با برانکو هم دیدار کرده و برای سرخ‌پوشان در بازی امروز مقابل السد قطر آرزوی موفقیت کردند.
سیاسی,جهانگیری با تأکید بر اینکه اهل سنت همواره در کنار انقلاب بوده اند و دولت مکلف است مسایل آنها را حل کند، گفت: در کردستان هم به پاسخ مقام معظم رهبری به نامه مولوی عبدالحمید اشاره کردم که فرمودند مردم ایران بدون توجه به مذهب و قومیت در حقوق و مسئولیت هیچ تفاوتی ندارند و تنها موضوع برای کسب مسئولیت شایستگی مدیریتی است، قبول دارم که در حق اهل سنت و زنان کوتاهی هایی شده است. به گزارش ایسنا، اسحاق جهانگیری در دیدار با نخبگان، جوانان، برگزیدگان و فعالان سیاسی اجتماعی و فرهنگی استان گلستان که عصر روز شنبه برگزار شد، با بیان اینکه استان گلستان از ویژگی ها، استعدادها و ظرفیت های ممتازی برخوردار است، گفت: استان گلستان می تواند با تکیه بر این ظرفیت ها به خصوص با اتکا به نیروی انسانی کارآمد و زبده مسیر توسعه استان را هموار کند. معاون اول رییس جمهور افزود: بخشی از وظایف مرتبط با توسعه استان بر عهده دولت، مجلس و نهادهای حاکمیتی و بخش زیادی از آن بر عهده خود مردم و مدیران استان است تا راهکارها و تدابیر لازم را پیدا کرده و مسئولین کشور را به این سمت وادار به حرکت کنند تا توسعه استان محقق شود. جهانگیری با تأکید بر اینکه کشوری در مسیر توسعه پیش می رود که متکی به سرمایه اجتماعی باشد، خاطرنشان کرد: سرمایه اجتماعی یعنی افزایش اعتماد مردم به حکومت و نخبگان کشور. امید به آینده، محرکی جدی برای توسعه است و دشمنان ملت ایران در سال های اخیر با شرایطی که برای کشور به وجود آوردند تلاش کردند امید به آینده را در میان مردم از بین ببرند. معاون اول رییس جمهور با اشاره به اینکه ما به جهت آنکه خودمان در وسط ماجرا بوده ایم هنوز نمی توانیم عظمت کار ملت ایران را به خوبی دریابیم، اظهار کرد: آمریکایی ها تلاش کردند ایران و اقتصاد کشور را از پا درآورند و نشانه بزرگ این برنامه آمریکایی ها این بود که ژنرال بزرگی مانند سردار سلیمانی که به دعوت رسمی در کشور دیگری مهمان بود را ترور کردند. جهانگیری افزود:‌ آمریکایی ها همواره سعی داشتند تظاهر کنند که اهل ترور رسمی و ترور دولتی نیستند، اما سرانجام دست به این جنایت زدند چرا که تلاش آنها این بود که تکلیف ایران را روشن کنند. آنها می خواستند در میانه فشارهای شدید اقتصادی، چاشنی بزرگی مانند ترور سردار سلیمانی ایجاد کنند تا فروپاشی ایران سرعت پیدا کند. معاون اول رییس جمهور افزود: اراده خداوند این بود که ایران آسیب جدی نبیند، ضمن آنکه ملت ایران مقاومت و تاب آوری بزرگی در این سالها از خود نشان داد و آینده وقتی که ابرهای سیاست کنار رود مشخص خواهد شد که ملت ایران چه کار بزرگی را به سرانجام رساند که حتی جان بولتون به عنوان ضدایرانی ترین عضو تیم ترامپ نیز معتقد بود که فشار حداکثری علیه ملت ایران شکست خورده است. جهانگیری با اشاره به اینکه تیم جدید آمریکا نیز صراحتاً اعلام می کند فشار حداکثری علیه ملت ایران شکست خورده است، تصریح کرد: عده ای در بیرون از کشور و برخی افراد ناآگاه از داخل کشور در این سال ها سعی کرده اند مشکلات را آنچنان برای ملت ایران بزرگ جلوه دهند که ملت تصور کند آینده روشنی پیش روی خود ندارد. معاون اول رییس جمهور افزود: خارجی ها تلاش کردند القا کنند مردم با جمهوری اسلامی ایران آینده روشنی ندارند و مخالفان داخلی دولت نیز اینگونه القا می کردند که با این دولت آینده خوبی پیش روی مردم نخواهد بود. جهانگیری ادامه داد: مخالفان داخلی مرتکب اشتباه بزرگی شدند و ناخواسته در این امر با دشمن همصدا شدند و به امید و اعتماد ملت ایران آسیب زدند. معاون اول رییس جمهور با تأکید بر اینکه وظیفه امروز نخبگان این است که برای ملت ایران افق گشایی کنند، تصریح کرد: ‌نخبگان باید با ساز و کارها و اقدامات لازم آینده ای امیدوار کننده برای ملت ایران ترسیم کنند که افق مناسبی پیش روی ایران گشوده شود زیرا وقتی مردم به آینده امیدوار باشند قادر خواهیم بود از همه بحران ها عبور کنیم. جهانگیری با تأکید بر اینکه ما قادر هستیم مشکلات پرونده هسته ای را نیز حل و فصل کنیم به قطعنامه ١٩٢٩ ذیل فصل هفتم شورای امنیت سازمان ملل اشاره و خاطرنشان کرد: بر اساس آن قطعنامه ایران مخل امنیت جهانی معرفی شده بود و اگر این قطعنامه در دست فردی مانند ترامپ قرار می گرفت ممکن بود با اتکا به آن دست به اقدام نظامی علیه ملت ایران بزند. معاون اول رییس جمهور افزود: امروز که هم در آمریکا و هم در اروپا و هم در داخل کشور همه معتقد هستند باید برجام احیا شود، گفت: حرف ما این است که آمریکایی ها از برجام خارج شده و مردم ایران را تحریم کرده اند حالا وظیفه آنها این است که این اقدامات را اصلاح کنند تا برجام دوباره احیا شود. جهانگیری افزود: ما یک سال تحمل کردیم تا آمریکایی ها به تعهدات خود به برجام بازگردند اما وقتی به تعهداتشان عمل نکردند ایران نیز بر مبنای برجام برخی از تعهدات خود را کاهش داد. معاون اول رییس جمهور اظهار امیدواری کرد: با تدبیر و با اتکا به سه اصل راهبردی سیاست خارجی عزت، حکمت و مصلحت که رهبر معظم انقلاب ترسیم کردند از مشکلات عبور کرده و مسیر توسعه و پیشرفت را طی می کنیم. جهانگیری با اشاره به اینکه اگر نگوییم پیشرفت کشور در این دوره نسبت به دولت های گذشته بیشتر بوده، کمتر هم نبوده است، گفت: این جفا به مدیران کشور است که کسی فکر کند ما کاری می توانستیم در این دولت انجام دهیم و از آن دریغ کرده ایم. معاون اول رییس جمهور با مقایسه عملکرد دولت تدبیر و امید با دولت های گذشته با توجه به درآمدهای نفتی آنها گفت: مطمئناً این دولت در بخش نفت، گاز، سدسازی و راه آهن با وجود فشار تحریم ها بیش از دولت های گذشته کار کرده است و من به عنوان وزیر و علاقمند به دولت آقای خاتمی و معاون اول دولت آقای روحانی با قاطعیت می گویم که ما در این دولت بیشتر از همه دولت های گذشته پیشرفت داشته ایم. جهانگیری با تأکید بر اهمیت بازسازی سرمایه اجتماعی گفت: مهمترین فرصت برای بازسازی سرمایه اجتماعی کشور، انتخابات ریاست جمهوری است که رهبر معظم انقلاب نیز بر مشارکت حداکثری در این انتخابات تأکید کرده اند. معاون اول رییس جمهور اظهار داشت: رییس جمهور باید از پشتوانه مردمی قدرتمند برای مذاکره با دنیا برخوردار باشد و قطعاً مهمترین محل ورود به اقتدار ملی در انتخابات ریاست جمهوری خود را نشان می دهد و همه علاقمندان کشور نظام و قانون اساسی باید در این زمینه تلاش کنند. جهانگیری با اشاره به مخاطرات پیش روی کشور و تبلیغات منفی و تهدیداتی که علیه کشور انجام می شود، گفت: امروز در سطح منطقه ای و بین المللی هر اتفاقی بیفتد انگشت اتهام را متوجه ایران می کنند همینطور که آتش گرفتن یک کشتی متعلق به رژیم صهیونیستی را به ایران نسبت می دهند. باید در این خصوص بیش از گذشته حساسیت داشت. معاون اول رییس جمهور گفت: باید کاری کنیم جوانان، زنان، اقوام و پیروان مذاهب مختلف به آینده ایران امیدوار شوند. برگزاری انتخابات پرشور نتیجه اش این است که همه ایراینان با هر مذهب و گرایشی احساس کنند ایران ملک مشاع همه آنهاست. جهانگیری با تأکید بر اینکه انتخابات ریاست جمهوری صحنه واقعی گفتگوی ملی، شکل گیری تفاهم و همکاری های ملی است تصریح کرد: کم هزینه ترین راه برای رسیدن به یک سرمایه اجتماعی بزرگ و دفع خطرات از ایران، انتخابات پیش رو است. معاون اول رییس جمهور گفت: ‌انتخابات ریاست جمهوری می تواند آب روی آتش تبلیغات منفی علیه مردم ایران و ناامید کردن کسانی باشد که به دنبال مأیوس کردن مردم از نظام و آینده کشور هستند. البته برگزاری انتخابات پرشکوه نیازمند الزاماتی است که باید همه نهادهای حکومتی، دولت، نخبگان جامعه و گروه های تأثیرگذار و جریانات سیاسی به آن پایبند باشند. جهانگیری گفت: باید این الزامات را خوب تعریف کنیم و روی آنها تفاهم داشته باشیم که حتماً‌ در این صورت در این دو سه ماه آینده می توانیم اقتدار ایران را به دنیا نشان دهیم. معاون اول رییس جمهور با اشاره به جنگ اقتصادی آمریکا علیه ملت ایران گفت: اگر چه ما در این جنگ مانند دفاع مقدس شهید ندادیم اما دشمن مستقیم ما آمریکا بود و خوشبختانه از آن سربلند بیرون آمدیم. جهانگیری سپس با اشاره به مباحث مطرح شده از سوی فعالان و نخبگان استان گلستان و پاسخگویی به مطالبات جوانان برای ساخت ورزشگاه و افزایش سرانه ورزشی در استان تأکید کرد و گفت: حکومت چاره ای جز تن دادن به حقوق شهروندان ندارد، حقوق شهروندی مطالبه مردم است و هر چه آن را عقب انداخته و نسبت به اجرای آن تعلل کنیم، حکومت آسیب خواهد دید. معاون اول رییس جمهور با اشاره به موضوع سیل فروردین سال 1398 و برکناری استاندار گلستان گفت: مدیریت هر جا که منافع مردم در میان باشد نباید رعایت ملاحظات شخصی و رفاقت ها را در نظر بگیرد. در آن تاریخ برخلاف همه تاکیدات قبلی اما استاندار وقت گلستان در حین وقوع بحران سیل، استان را ترک کرده بود که این موضوع غیرقابل قبول بود. مدیری که مسئولیتی را بر عهده دارد باید خود را وقف مردم کند و اگر دید اتفاقی افتاده و عرصه را خالی کرد، شایسته مدیریت نیست. وقتی مردم دچار گرفتاری هستند ممکن است بر سر مسئولان فریاد هم بزنند اما حق آنهاست زیرا زندگیشان از بین رفته است و ممکن است فکر می کنند مسئولان کشور به فکر آنها نیستند اما همین قدر که مدیریت در شرایط بحران در کنار مردم حضور دارد موجب 50 درصد آرامش آنها می شود و بقیه مسایل نیز با کمک یکدیگر مرتفع می شود. جهانگیری با تأکید بر اینکه اهل سنت همواره در کنار انقلاب بوده اند و دولت مکلف است مسایل آنها را حل کند، گفت: در کردستان هم به پاسخ مقام معظم رهبری به نامه مولوی عبدالحمید اشاره کردم که فرمودند مردم ایران بدون توجه به مذهب و قومیت در حقوق و مسئولیت هیچ تفاوتی ندارند و تنها موضوع برای کسب مسئولیت شایستگی مدیریتی است، قبول دارم که در حق اهل سنت و زنان کوتاهی هایی شده است. معاون اول رییس جمهور بر تلاش دولت برای افزایش حقوق زنان در پست های مدیریتی و استفاده از ظرفیت سمن ها و سازمان های مردم نهاد تأکید کرد و گفت: در خصوص آسیب های اجتماعی نیز که موضوعی جدی است سازمان های مردم نهاد حضور و فعالیت جدی داشته باشند. در این موضوع رهبر معظم انقلاب چهار جلسه متوالی با مسئولان عالی کشور برگزار کردند که نتیجه این جلسات به ارایه راهکارهای مواجهه با حاشیه نشینی و آسیب های اجتماعی ناشی از آن منجر شد . جهانگیری با اشاره به موفقیت و یا عدم موفقیت دولت گفت: تا جایی که می توانیم باید برای حل مشکلات در صحنه باشیم حتی اگر بتوانیم به میزان کمی موثر باشیم نمی توانیم کشور و مردم را رها کنیم، باید از آبرو و توان خود هزینه کنیم آبروی ما باید فدای مردم بشود. دولت در مجموع در حد توانش در این زمینه تلاش کرده و با توجه به شرایط موفق بوده است. معاون اول رییس جمهور بار دیگر از آیت الله نورمفیدی به عنوان شخصیتی انسجام بخش و وزنه ای قابل توجه برای کشور و استان گلستان یاد کرد و استاندار گلستان را مدیری سخت کوش و دارای برنامه برای استان معرفی کرد. در این نشست تعدادی از نخبگان و جوانان استان نیز در سخنانی به بیان مهمترین دغدغه ها و مطالبات خود پرداختند و خواستار توجه هر چه بیشتر دولت به وضعیت جوانان و نخبگان کشور شدند.
ورزشی,مهدی طارمی، مهاجم ایرانی ریوآوه پس از هت‌تریک در اولین بازی خانگی تیمش گفت: امیدوارم بتوانم بهترین‌ها را برای تیمم رقم بزنم. به گزارش تسنیم، مهدی طارمی شب گذشته (جمعه) در پیروزی 5 بر یک ریوآوه مقابل آوس موفق به هت‌تریک شد تا نقش مؤثری در پیروزی تیمش داشته باشد و به عنوان بهترین بازیکن زمین انتخاب شد. طارمی پس از دریافت جایزه بهترین بازیکن زمین گفت: خدا را شکر می‌کنم که پیروز شدیم. احساس خیلی خوبی دارم که در اولین بازی خانگی با نتیجه 5 بر یک پیروز از میدان بیرون آمدیم. امیدوارم این روند را ادامه دهیم. وی در واکنش به این سؤال که آیا در ورزشگاه خانگی ریوآوه احساس می‌کند که در خانه حضور دارد و به پرتغال عادت کرده است یا نه، اظهار داشت: احساس بسیار خوبی دارم. مردم اینجا بسیار مهربان هستند و آنها را دوست دارم. امیدوارم بهترین‌ها را برای این تیم به ارمغان بیاورم؛ در فارسی ما همیشه می‌گوییم «ان‌شاءالله». مهاجم ایرانی تیم ریوآوه در واکنش به این مسئله که فکر می‌کند تا پایان فصل چند گل برای تیم جدیدش به ثمر برساند خندید و گفت: نمی‌دانم.
ورزشی,"روزنامه الشرق الاوسط عربستان سعودی در مطلبی نوشت که عملکرد ضعیف برانکو ایوانکویچ سرمربی باشگاه الاهلی در بازی مقابل تیم نه چندان مطرح ""العداله"" مدیران باشگاه را به فکر اخراج این سرمربی انداخته است. به گزارش ایرنا، منابع مطلع در مصاحبه با روزنامه سعودی الشرق الاوسط گفتند که تصمیم گیران باشگاه الاهلی عربستان به برانکو مربی این تیم آخرین فرصت را دادند تا وضعیت تیم را اصلاح کند و در مسابقه بعدی تیم در سوپرکاپ امیر محمد بن سلمان که قرار است شنبه آتی در برابر تیم الاتفاق بازی کند، نتیجه بهتری بگیرد. مدیریت باشگاه الاهلی قبل از تصمیم گیری نهایی برای لغو قرارداد برانکو به وی فرصت داده است تا در بازی های بعدی تیم عملکرد خود را اصلاح کند. مدیران الاهلی تصمیم گرفته اند اگر وضعیت تیم به همین منوال پیش برود و به لحاظ فنی بهبود نیابد، تمهیدات لازم برای ایجاد یک سری تغییرات را پس از هفته دوم بازی ها و استراحت دو هفته ای اتخاذ خواهد کرد. پس از هفته دوم این رقابت ها، مسابقات به سبب حضور تیم ملی فوتبال عربستان در رقابت های انتخابی جام جهانی ۲۰۲۲ دو هفته به تعویق می افتد. از سوی دیگر، ""منصور بن مشعل"" سرپرست باشگاه الاهلی با برانکو سرمربی کروات تیم در حضور ""احمد الصائغ"" رئیس هیات مدیره و ""احمد بامعوضه"" مدیر اجریی باشگاه به منظور بررسی عملکرد ضعیف تیم در نخستین بازی سوپر کاپ امیرمحمدبن سلمان در برابر تیم العداله نشستی را تشکیل دادند. سرپرست تیم از برانکو تقاضا کرد که با اتخاذ راه کارهای فوری اشتباهات تیم را اصلاح و توازن را به تیم بازگرداند تا راه دست یابی به پیروزی و تحقق رویایی تیم برای دوستداران باشگاه به حقیقت بپیوندد. به نوشته این روزنامه، شمار زیادی از هواداران باشگاه الاهلی پس از بازی نخست تیم خود در سوپر کاپ امیرمحمد بن سلمان در برابر تیم العداله از عملکرد برانکو انتقاد و از بازی تیم خود براز نارضایتی کردند. برانکو ایوانکویچ سرمربی تیم الاهلی پس از مساوی تیم خود در برابر تیم العداله در یک کنفرانس مطبوعاتی گفته بود: فقط سرمربی تیم، مسئول انتخاب ترکیب اصلی تیم است. برانکو افزود: با احترام به همه بازیکنان حاضر در این تیم و ستاره هایی که از آنان صحبت می شود، بازی های نخست تیم همیشه همراه با شگفتی است و ما علاوه بر این که در بازی نخست خود بودیم با کمی بدشانسی نیز مواجه شدیم. وی گفت: قبول دارم که اشتباهاتی در انتخاب بازیکنان میانی رخ داده است اما فرصت های بسیاری در طول دو نیمه به ما دست داد و بازیکنان از آن ها استفاده نکردند. برانکو در پایان مصاحبه خود از هواداران باشگاه به علت کسب نتیجه ضعیف عذرخواهی کرد و گفت هنوز در ابتدای راه هستیم و اشتباهات خود را اصلاح خواهیم کرد."
سلامت,"- شستشوی درون بینی و گلو با آب نمک و اثر آن بر کاهش ریسک بستری کووید 19 یکی از مباحثی است که مدتی پس از شیوع جهانی کرونا مورد توجه قرار گرفته و تحقیقاتی نیز در رابطه با آن انجام شده است. با توجه به اهمیت موضوع، 3 مطلب مرتبط را باز نشر دادیم که از لینک های زیر قابل دسترسی هستند: در ادامه مطلب حاضر نیز جزئیات مطالعه ای با حمایت دانشگاه آگوستا را مشاهده خواهید کرد که از سال 2020 با محوریت "" "" آغاز و همچنان ادامه دارد: بررسی تاثیر استفاده از محلول های شست و شوی بینی سدیم کلرید بر کاهش عوارض ناشی از ابتلا به کووید- 19 اسپانسر: طراحی مطالعه: - نوع مطالعه: مداخله ای (کارآزمایی بالینی) - تعداد شرکت کنندگان: 200 نفر - شرایط سن: 55 سال و یا بزرگتر - جنس: مرد و زن - هدف اصلی: درمان - عنوان رسمی: شست و شوی بینی به منظور کاهش عوارض کووید- 19 - تاریخ واقعی شروع مطالعه: 12 سپتامبر 2020 - برآورد تاریخ تکمیل اولیه: 31 دسامبر 2021 - تاریخ تخمینی اتمام مطالعه: 30 ژوئن 2022 هدف از طراحی و انجام این پژوهش، بررسی تاثیر محلول های سدیم کلرید شست و شوی بینی بر کاهش احتمالی علائم مرتبط با عفونت کووید- 19 عنوان شده است. در این مطالعه از شرکت کنندگان خواسته شده تا به مدت حداقل 14 روز پس از نتیجه مثبت تست کرونا، عمل شست و شوی بینی را به صورت منظم دنبال کنند. لازم به ذکر است که فرآیند شست و شوی بینی شامل جاری شدن آب نمک از یک سوراخ بینی و خروج آن از سوراخ دیگر برای از بین بردن میکروب ها است. همچنین امکان استفاده از یک سری افزودنی ها درکنار آب نمک مانند بتادین و جوش شیرین نیز وجود دارد که یا اثر ضد میکروبی دارند و یا به تغییر pH کمک می کنند. در مجموع هر شرکت کننده پس از تماشای ویدئویی 1 دقیقه ای در یوتیوب، از دستگاه شست و شوی بینی حاوی سدیم کلرید به مدت 14 روز و به صورت 2 بار در روز استفاده می کند. از این افراد خواسته شده تا علائم و تغییرات فیزیکی خود را در یک دفترچه مخصوص یادداشت و سپس در یک نظرسنجی دقیق شرکت کنند. علاوه بر این برنامه ای یادآور برای پیگیری داوطلبان در نظر گرفته شده است که از طریق ارسال پیامک و تماس تلفنی عمل می کند. همانطور که گفته شد، برخی از شرکت کنندگان این مطالعه از محلول هایی استفاده می کنند که به جز سدیم کلرید حاوی بتادین یا جوش شیرین هم هستند. از این رو داوطلبان با اطلاع قبلی در گروه های شست و شو با سدیم کلرید تنها، سدیم کلرید- بتادین و سدیم کلرید- جوش شیرین دسته بندی می شوند. - بتادین: شرکت کنندگان این گروه مداخله شست و شوی بینی با سدیم کلرید و محلول بتادین را به صورت دو مرتبه در روز با دستگاه یا تجربه می کنند. به افرادی که تصادفا در گروه بتادین قرار گرفته اند، یک بطری حاوی این ماده و یک ورقه شامل دستور العمل نحوه افزودن نصف قاشق چایخوری بتادین به هر بسته سدیم کلرید و آب داده می شود. - جوش شیرین: در گروه دریافت کننده جوش شیرین که نقش عامل قلیایی کننده را بر عهده دارد، مجددا شرکت کنندگان موظف به تکرار عمل شست و شوی بینی با یکی از دستگاه های مذکور به صورت دو مرتبه در روز هستند. این افراد هم آموزش ترکیب سدیم کلرید با یک قاشق چایخوری جوش شیرین را طی دستور العملی کاغذی دریافت می کنند. به منظور بررسی دقیق تر نتایج، یافته ها از دو دیدگاه فرکانس و شدت عوارض تجزیه و تحلیل می شوند. در خصوص فرکانس، ارتباط دفعات بستری در بیمارستان با تعداد روزهای استفاده منظم از محلول های شست و شوی بینی (عدد کلی 28) سنجیده خواهد شد. مقصود از 28 روز، 14 روز دوره زمانی شست و شوی بینی توسط شرکت کنندگان به علاوه 14 روز دوره پیگیری اضافه است. در مورد شدت بیماری نیز ارتباط کاهش مراجعه به بیمارستان، علائم بیماری، نیاز به مصرف اکسیژن، بستری در بخش های مراقبت ویژه و مرگ و میر با تعداد روزهای استفاده از محلول شست و شوی بینی بررسی می شود. گفتنی است که تاثیر افزودنی ها متشکل از بتادین و جوش شیرین نیز به همین ترتیب پیگیری خواهد شد. با توجه به نتایجی که تاکنون به دست آمده اند و همچنین تعداد اولیه بالاتر ذرات ویروسی در مسیر بینی، به نظر می رسد که شست و شوی مداوم بینی با محلول های سدیم کلرید قادر به کاهش بار ویروسی و به دنبال آن محدود ساختن شدت علائم کووید- 19 خواهد بود."
سیاسی,علی اکبر ولایتی مشاور مقام معظم رهبری در امور بین الملل در دیدار دکتر شفیق دیوب سفیر جدید سوریه در ایران، پیام احوال پرسی و آرزوی سلامتی مقام معظم رهبری برای رئیس جمهور سوریه را به وی ابلاغ کرد. به گزارش ایسنا؛ علی اکبر ولایتی در این دیدار، با بیان اینکه رئیس جمهور سوریه رهبری قوی و شجاع است که با استقامت در مقابل همه حملات، دشمنی ها و توطئه ها، طی ۸ سال جنگ نابرابر تحمیل شده توسط جنایتکاران بین المللی و منطقه ای، نقش بسیار ارزشمند و مهمی در حفظ استقلال کشور سوریه ایفا کرده است، افزود: از دیدگاه مقام معظم رهبری، دکتر بشار اسد شخصیتی ممتاز و یکی از رهبران بزرگ و قابل ستایش در کشور خویش و در سطح منطقه و جبهه مقاومت می باشد؛ لذا اینجانب را مکلف فرمودند که پیام احوالپرسی معظم له را - از طریق شما - به ایشان منتقل نمایم. مشاور مقام معظم رهبری در امور بین الملل سوریه را یکی از ستون های محور مقاومت خواند و گفت: همکاری های دو دولت و ملت بزرگ ایران و سوریه رو به رشد و راهبردی است. ولایتی همچنین آمادگی جمهوری اسلامی ایران برای اعزام گروه پزشکی متخصص و دارای تجارب بسیار ارزنده در سطح جهانی، جهت عیادت از رئیس جمهور محترم سوریه به دمشق را اعلام کرد. در این دیدار، سفیر سوریه نیز ضمن تبریک فرا رسیدن ماه شعبان و عید نوروز به محضر مقام معظم رهبری، دولت و ملت ایران، از پیام محبت آمیز رهبر انقلاب اسلامی و حمایت های ایشان تقدیر و تشکر کرد و گفت: وضعیت سلامت رئیس جمهور سوریه بحمدالله رو به بهبود است و هم اکنون در قرنطینه خانگی، دوره نقاهت را می گذرانند. شفیق دیوب با تأکید بر نقش بسیار سازنده و مثبت جمهوری اسلامی ایران در منطقه و سوریه، خواستار گسترش و تحکیم روابط دو جانبه در همه زمینه ها شد و افزود: این روابط نشان دهنده برادری واحترام عمیقی است که بین دو کشور وجود دارد و نقش مهمی در پیشبرد روابط دو جانبه و همچنین عزت ملل منطقه دارد و باید روز به روز افزایش و تعمیق یابد. سفیر سوریه با اشاره به جایگاه مهم ایران در محور مقاومت گفت: ما اطمینان داریم محور مقاومت که هر روز پیروزتر و قوی تر شده است، ان شاء الله به پیروزی های دیگری در شکست دادن و بیرون راندن نیروهای ستمگر آمریکایی و صهیونیستی نیز دست خواهد یافت.
سلامت,در این مطلب با نحوه تهیه ۱۲ معجون و ترکیب گیاهی ساده آشنا می‌شوید که مصرف آنها، نقش بسزایی در افزایش شیردهی مادران شیرده دارد. به گزارش تسنیم، شیر مادر بهترین غذا برای نوزادان است و از منظر طب ایرانی برخی از غذاها به تولید شیر در مادران شیرده کمک می‌کند.
فرهنگی/هنری,نمایش «آناکارنینا» در تماشاخانه ایرانشهر با تخفیف ۵۰ درصدی بهای بلیت برای دانشجویان، از روزهای یکشنبه تا چهارشنبه پذیرای این علاقه مندان به تئاتر می شود. به گزارش مهر، نمایش «آناکارنینا» به نویسندگی و کارگردانی آرش عباسی که این روزها در سالن ناظرزاده کرمانی تماشاخانه ایرانشهر روی صحنه است، تخفیف ۵۰ درصدی را برای دانشجویان علاقه مند به تماشای این اثر در نظر گرفته است. بر این اساس دانشجویان می توانند در روزهای یکشنبه تا چهارشنبه از این تخفیف بهره مند شوند. نمایش «آناکارنینا» با حضور معصومه رحمانی و بهنام شرفی هر شب ساعت ۱۹:۳۰ به صحنه می رود.
سلامت,تحقیق مؤسسه ملی دیابت و بیماری‌های کلیوی و گوارشی آمریکا نشان می‌دهد رطوبت ایجاد شده در ماسک می‌تواند با تقویت سیستم ایمنی شدت بیماری کووید-۱۹ را کاهش دهد. به گزارش بهداشت نیوز، محققان مؤسسه ملی دیابت و بیماری‌های کلیوی و گوارشی آمریکا (NIDDK) وابسته به مؤسسه ملی سلامت ایالات متحده، با انجام تحقیقی دریافتند که پوشیدن ماسک به طور قابل ملاحظه‌ای رطوبت هوای تنفس شده را افزایش می‌دهد. آنها می‌گویند بالا رفتن رطوبت هوای بازدم احتمالا شدت بیماری کووید-۱۹ را کاهش می‌دهد چون تحقیقات قبلی نشان داده‌اند که مرطوب شدن مجرای تنفسی سیستم ایمنی را تقویت می‌کند. «آدریان بکس» (Adriaan Bax)، نویسنده اصلی تحقیق می‌گوید: «ما متوجه شدیم که ماسک‌ها به طور چشمگیری رطوبت هوای دم را افزایش می‌دهند و این فرضیه را مطرح کردیم که مرطوب شدن مجرای دستگاه تنفسی می‌تواند با کاهش شدت کووید-۱۹ در ارتباط باشد. تحقیقات قبلی نشان داده که رطوبت بالا شدت آنفلوآنزا را کم می‌کند و احتمالا شدت کووید-۱۹ نیز بوسیله مکانیزمی مشابه کاهش می‌یابد.» به گفته محققان بالا بودن سطح رطوبت می‌تواند پخش شدن ویروس کرونا در ریه‌ها را با تقویت نوعی مکانیزم به نام «پاکسازی موکوسیلیاری» (Mucociliary clearance) محدود کند. این مکانیزم دفاعی خلط و احتمالا ذرات مضر درون آن را از ریه‌ها پاکسازی می‌کند. رطوبت بالا همچنین سبب تقویت سیستم ایمنی با تولید پروتئین‌های مخصوصی به نام «اینترفرون» (interferons) می‌شود که در فرآیندی به نام «پاسخ اینترفرونی» (interferon response) با ویروس‌ها می‌جنگند. از طرف دیگر پایین بودن رطوبت می‌تواند قدرت مکانیزم خلط‌زدایی و پاسخ اینترفرونی را کاهش می‌دهد و احتمالا یکی از دلایل مبتلا شدن افراد به عفونت‌های دستگاه تنفسی در هوای سرد است. محققان در این تحقیق چهار نوع ماسک رایج یعنی ماسک N95، ماسک جراحی سه لایه یکبار مصرف، ماسک دو لایه کتان-پلی‌استر و یک ماسک کتان ضخیم را آزمایش کردند. محققان برای اندازه گیری سطح رطوبت از داوطلب خواستند تا درون یک جعبه درزگیری شده نفس بکشد. زمانی که داوطلب ماسک نداشت بخار آب ناشی از بازدم جعبه را پر کرد و سبب افزایش سریع رطوبت در آن شد. با استفاده از ماسک میزان رطوبت درون جعبه به شکل قابل توجهی کاهش یافت، چون قسمت اعظم بخار آب ناشی از بازدم درون ماسک به دام افتاده و پس از متراکم شدن در آن دوباره توسط فرد تنفس می‌شد. محققان برای اطمینان از عدم نشتی بخار آب، ماسک را با استفاده از کش مخصوص کاملا روی صورت داوطلب نشانده و آنرا درزگیری کردند. محققان در سه دمای مختلف از ۴۶ تا ۹۸ درجه فارنهایت (۷.۷ تا ۳۶.۶ درجه سانتی گراد) رطوبت را اندازه گیری کردند. نتایج نشان داد که هر چهار ماسک سطح رطوبت هوای بازدم را افزایش می‌دهند که البته میزان آن متغیر بود. در دمای پایین، اثر رطوبت زایی تمام ماسک‌ها به طور چشمگیری افزایش یافت. در تمام دماها نیز ماسک کتان ضخیم بیشترین میزان رطوبت را حفظ کرد. این آزمایش باری دیگر اهمیت ماسک در مبارزه با کووید-۱۹ را نشان می‌دهد که علاوه بر جلوگیری از ورود ویروس به بدن احتمالا در کاهش دادن شدت بیماری نیز موثر است. رییس مؤسسه NIDDK می‌گوید: «با اینکه واکسیناسیون شروع شده ما باید وظیفه خود را برای جلوگیری از پخش ویروس کرونا انجام دهیم. این تحقیق بر اهمیت پوشیدن ماسک تأکید می‌ورزد که روشی ساده اما کارآمد برای محافظت از اطرافیان و خود در برابر عفونت دستگاه تنفسی به ویژه در ماه‌های زمستان است که آسیب‌پذیری به ویروس‌ها افزایش می‌یابد.»
فناوری,شرکت‌های بزرگ تلفن‌های همراه در رقابت تنگاتنگ با یکدیگر قرار دارند و روزانه در دنیای موبایل شاهد رونمایی از جدیدترین دستگاه‌ها هستیم. به گزارش ایسنا و به نقل از جی‌اس‌ام‌آرنا، تاکنون ۴۵ هفته از سال ۲۰۱۸ میلادی سپری شده است و در بررسی مهم‌ترین رویدادهای موبایل در هفته‌ای که گذشت با اخبار جدیدی مواجه می‌شویم. در این هفته، سامسونگ سیم رابط کاربری جدید معرفی کرد. در این هفته در کنفرانس سالانه توسعه دهندگان سامسونگ (SDC ۲۰۱۸) نگاهی اجمالی به گوشی هوشمند سامسونگ، OLED، چشم انداز این کمپانی برای نرم افزارهای آینده خود و نگاهی به Bixby و آینده آن اشاره شد. در اخبار دیگر شاهد رونمایی نوکیا از گوشی جدیدیش بودیم و پتنت جدید این شرکت معرفی شد. این هفته شیائومی گامی دیگر به سمت سلطه جهانی برد و ده ها خبر دیگر از دنیای موبایل منتشر شد؛ اگر به اخبار موبایل علاقه‌مندید در ادامه با همراه باشید تا با تازه‌ترین اخبار موبایل در هفته‌ای که گذشت باخبر شوید. به‌تازگی تصاویر رندری از نوکیا ۹، گوشی پرچمدار بعدی HMD منتشر شده است که این گوشی را به‌همراه دوربین پنج‌گانه نشان می‌دهند. این تصاویر و ویدئوی مربوطه توسط افشاگران مطرحی به نام‌های OnLeans و ۹۱Mobiles منتشر شده‌اند که سابقه‌ خوبی در افشای طراحی گوشی‌های در حال توسعه دارند. نوکیا ۹ در پشت خود مجهز به ۵ دوربین است. هنوز مشخص نیست که این ۵ دوربین هرکدام چه وظیفه‌ای برعهده خواهند داشت؛ نام تجاری PureView کماکان در کنار دوربین‌ها حک نشده است. علاوه بر این، در پشت نوکیا ۹ حسگر اثر انگشت نیز به چشم نمی‌خورد و ظاهرا HMD آن را با نمایشگر ۵.۹ اینچی گوشی ادغام کرده است. این نمایشگر همچنین از نسبت تصویر ۱۸:۹ و وضوح تصویر +QHD بهره می‌برد، خوشبختانه بریدگی ندارد و تنها یک دوربین در بالای آن قرار گرفته است. نوکیا ۹ با الهام از برخی از عناصر طراحی نوکیا ۸ سیروکو، فاقد جک ۳.۵ میلی‌متری هدفون است و تک درگاه USB-C وظیفه‌ برقراری تمام اتصالات فیزیکی را برعهده دارد. پشت گوشی به‌منظور پشتیبانی از شارژ بی‌سیم از شیشه ساخته شده و ظرفیت باتری نیز ظاهرا ۴۱۵۰ میلی‌آمپر ساعت است. نوکیا ۹ از ابعاد ۷.۹ × ۷۵ × ۱۵۵ میلی‌متر برخوردار است و انتظار می‌رود که مجهز به سطحی از مقاومت در برابر نفوذ آب و گرد و غبار نیز باشد. همچنین سه میکروفون رو بدنه‌ گوشی تعبیه شده است. پیش‌بینی می‌شود HMD در نوکیا ۹ از تراشه‌ سال قبل اسنپدراگون ۸۴۵ (در کنار ۸ گیگابایت رم و ۱۲۸ گیگابایت حافظه‌ی داخلی) استفاده کند. ال‌جی در کره‌ جنوبی پتنتی را به ثبت رسانده است که طراحی گوشی هوشمند با دوربین جلویی زیر صفحه‌نمایش را نشان می‌دهد. پتنت جدید ال‌جی شامل ۲ طراحی متفاوت است؛ یکی برای لبه‌های خمیده و دیگری برای لبه‌های صاف، اما مفهوم هر دو طرح یکسان است؛ یک برش بیضی‌شکل، که محل قرار گرفتن حداکثر ۲ ماژول دوربین به همراه سنسورهای متداول دیگری مانند سنسور مجاورت و محیط است و می‌تواند در وسط یا گوشه‌ی بالای سمت چپ یا راست پنل جلویی قرار بگیرد. شیائومی از هدفون بی‌سیم و سبک‌وزن خود با نام Mi AirDots Youth Edition با قیمت ۳۰ دلار و پشتیبانی از بلوتوث ۵.۰، با مصرف بهینه رونمایی کرد. هدفون بی‌سیم جدید شیائومی بسیار سبک طراحی شده است و هر گوشی آن تنها ۴.۲ گرم وزن و ابعادی برابر با ۷.۲ میلی‌متر دارد. سطح بیرونی هدفون حساس به لمس است و کاربران می‌توانند از طریق این سطح، موزیک پلیر خود را کنترل کنند، تماس‌ها را پاسخ دهند و دستیار دیجیتالی را فراخوانی کنند. هدفون از بلوتوث ۵.۰ پشتیبانی می‌کند که مصرف بهینه‌ای دارد. اگر از هر دو گوشی هدفون برای پخش فایل صوتی استریو استفاده شود، به‌مدت چهار ساعت می‌تواند سرویس بدهد و شارژ داشته باشد. اگر تنها از یک گوشی هدفون استفاده شود، امکان سرویس‌دهی تا پنج ساعت را خواهد داشت. قاب محافظ هدفون نیز قابلیت تامین ۱۲ ساعت عمر باتری مورد نیاز هدفون را خواهد داشت. در حال حاضر Mi AirDots شیائومی تنها در بازار چین در دسترس قرار دارد. انتظار می‌رود شیائومی در تاریخ ۸ نوامبر برابر با ۱۷ آبان‌ماه رویدادی در لندن برگزار کند. هفته گذشته شرکت چینی وان‌پلاس آخرین اسمارت‌فون خود OnePlus ۶T را به صورت رسمی معرفی کرد. در زمان معرفی این گوشی با دو نسخه از طیف رنگ مشکی معرفی شده بودند و حالا این شرکت رنگ جذاب بنفش را هم به صورت رسمی به لیست انتخاب‌های کاربران خود اضافه کرده است. در هنگام رونمایی از این رنگ جدید شرکت سازنده از نام بنفشِ تندر برای آن استفاده کرده است و این بدان خاطر است که رنگ بدنه بنفش آن حالتی مانند رعد و برق، جذاب و براق دارد. این رنگ جدید در ابتدای کار فقط در سرزمین مادری وان پلاس، چین عرضه خواهد شد و به همین خاطر قیمت داخلی برای آن اعلام شده است که برابر با ۳۵۹۹ یوآن و معادل ۵۲۰ دلار امریکاست. البته در نظر داشته باشید که وان‌پلاس ۶ در دیگر نقاط دنیا با حافظه ۸/۱۲۸ گیگابایتی به قیمت ۵۷۹ دلار و ۵۷۹ یورو به فروش می‌رسد که مسلماً برای توازن قیمت، با ورود نسخه بنفش تندر به دیگر کشورها باید قیمت آن نیز افزایش پیدا کند. کمپانی هواوی از عرضه نسخه ۹ رابط کاربری EMUI خود بر پایه اندروید ۹ در تاریخ ۱۹ آبان (۱۰ نوامبر) خبر داده است. طبق اطلاعات منتشر شده از این کمپانی، این نسخه از رابط کاربری برای ۹ اسمارت‌فون این کمپانی در دسترس خواهد بود و علاوه بر آن، تمامی قابلیت‌های جدید گنجانده شده توسط گوگل در اندروید ۹.۰ را نیز به همراه خواهد داشت. قابلیت‌هایی نظیر GPU Turbo ۲.۰، جستجوی بصری HiVision، برنامه Password Vault و داشبورد دیجیتال در این نسخه حضور دارند. علاوه بر این، همانند نسخه قبلی رابط کابری EMUI، در این نسخه نیز شاهد حضور ویژگی پیش‌بینی مبتنی بر هوش مصنوعی به منظور شناخت هرچه بیشتر استفاده کاربر از اسمارت‌فون خود هستیم. این قابلیت قادر است تا به کمک هوش مصنوعی، رفتار کاربران را پیش‌بینی کرده و در پاسخگویی اسمارت فون از قبیل بازکردن برنامه‌ها و افزایش سرعت پاسخگویی سیستم کمک بسیار زیادی کند. نهم آبان ماه زد تی ای نخستین اسمارتفون با نمایشگر دوگانه خود را رونمایی کرد. جدا از نمایشگر دوگانه و اسکنر اثر انگشت دوگانه، گوشی دارنده دوربین دوگانه نیز هست و از پردازنده هشت هسته‌ای اسنپدراگون ۸۴۵ به همراه رم ۶ و ۸ گیگابایتی نیز بهره می‌برد. این گوشی در سه رنگ خاکستری، مشکی – طلایی و آبی و همچنین سه پیکربندی مختلف فروخته می‌شود. زد تی ای هنوز در مورد عرضه جهانی این گوشی صحبت نکرده و فعلا برنامه‌های فروش این گوشی در چین را دنبال می‌کند، ولی احتمالا این گوشی عرضه جهانی هم داشته باشد. مطابق پوستری که در شبکه اجتماعی ویبو چین انتشار یافته، نخستین فروش فلش اسمارتفون نوبیا ایکس تنها ۵۷ ثانیه طول کشیده و این شرکت ۱۰۰ هزار دستگاه از این موبایل جدید را فروخته است که این میزان در این مدت خیره کننده محسوب می‌شود. دومین برنامه فروش نیز برای ۱۱ نوامبر – ۲۰ آبان ماه برنامه ریزی شده و به واقع این روز، به عنوان روز جهانی جشنواره خرید در چین شناخته می‌شود و شرکت زد تی ای امیدوار است، دوباره این موفقیت در فروش خود را تکرار کند. نخستین بنچمارک‌های متعلق به آیپد پرو جدید اپل چند روز پیش منتشر شد که متعلق به تست CPU نرم‌افزار GeekBench بودند. حالا جدیدترین نتایج بنچمارک این تبلت بی‌نظیر که نتیجه تست‌های سراسری نرم‌افزار AnTuTu است نیز منتشر شده است که نشان می‌دهد هیچ دستگاه موبایلی اعم از تبلت و گوشی حتی به این تبلت نزدیک هم نمی‌تواند بشود. این تست نتیجه آزمون‌های مختلف انجام شده در بخش‌های مختلف مانند CPU، GPU، UXو همچنین حافظه است. همانطور که مشاهده می‌کنید در بخش CPU آیپد پرو ۱۱ اینچی جدید موفق به کسب امتیاز ۱۵۹ هزار شده که در مقایسه با ۱۳۱ هزار آیفون XS Max در حدود ۲۰ درصد بیشتر است و شاید نتوان آن را پیشرفت بسیار چشمگیری دانست، چرا که تعداد هسته‌های CPU در این مدل ۲ هسته (از نوع هسته‌های با توان پردازشی بالا) بیشتر است. در بخش UX هم داستان به همین منوال است و تفاوت انقلابی را مشاهده نمی‌کنیم.
فرهنگی/هنری,رضا کیانیان در صفحه شخصی خود در اینستاگرام با انتشار خطاب به هجمه کنندگان نوشت: اگر به دموکراسی معتقدید، اجازه دهید هر کس عقیده خودش را داشته باشد.  کیانیان نوشت: سلام آقای سام رجبی. من صفحه شما را دیدم. و نوشته هاتان را خواندم. می خواهم به جمله ای از خودتان اشاره کنم و بعد ادامه دهم. «دلیل این همه دروغ و فساد نبود دموکراسی و آزادیست» تا آن جا که من می دانم. یکی از پایه های دموکراسی «آزادی بیان» و «آزادی عقیده» است. بشمارید چند دین و مذهب در آمریکا در کنار هم وجود دارند! چند نوع پناهنده سیاسی و اجتماعی از همه جای دنیا آن جا زندگی می کنند؟ همان جا وقتی از کسی پرسشی می کنید و طرف نمی خواهد پاسخ دهد، حق ندارید پرسشتان را تکرار کنید.حتی پلیس هم حق ندارد پرسش را تکرار کند، تا زمانی که وکیل طرف بیاید. اگر به دموکراسی معتقدید. اجازه دهید هر کس عقیده خودش را داشته باشد. بازجویی نکنید و اگر از کسی پرسشی دارید و طرف نمی خواهد جواب دهد اصرار نکنید. به همین سادگی و به همین دردآوری. دموکراسی خیلی سخت است. تحمل مخالف، بسیار مشکل است. من ویدیوی دوم را گذاشتم که یادآوری شود گاهی به عقاید دیگران احترام نگذاشتید. ویدیوی شما و آقای پرستویی هم همین طور است. به عقاید ایشان احترام نمی گذارید. و بارها پرسش تان را تکرار می کنید. اگر حکومتی بر مبنای عقاید شما بر پا شود؟ مطمئنید آن زمان همه آزادند؟ مطمئنید آن زمان همه می توانند عقاید خودشان را داشته باشند؟ یا….فقط به خودی ها آزادی می دهید و بقیه را از میدان به در می کنید؟ البته ناسزا می گویید و تحقیر می کنید. آیا اگر به قدرت برسید، چه می کنید؟ مطمئنید مخالفانتان را به زندان نمی اندازید؟ چون نوشته بودید اسامی مخالفانتان را یادداشت و جمع آوری می کنید. برای همان روز . اقای رجبی! آقای پرویز پرستویی هر عقیده ای دارد، باید احترام بگذارید و به تمام آن ها که اسامیشان را یادداشت کرده اید. چون «شما» ادعا کرده اید به«دموکراسی» و «آزادی» معتقدید. به نظر من با جنگ فقط جنگ زاده می شود. و برای ایجاد دموکراسی باید تمرین دموکراسی کنیم. اگر دوست داشتید پاسخ دهید. البته من هم به برخی پرسش ها پاسخ نخواهم داد.
سیاسی,معاون سیاسی وزارت خارجه هر گونه تلاش برای تصویب قطعنامه در شورای حکام آژانس بین‌المللی انرژی اتمی را غیرسازنده و تهدیدکننده فضای ایجاد شده برای دیپلماسی، به ویژه بعد از توافق اخیر ایران و آژانس بین‌المللی انرژی اتمی ارزیابی کرد. به گزارش ایرنا، چهارمین دور رایزنی‌های سیاسی ایران و اتریش امروز دوشنبه به صورت مجازی با حضور «سید عباس عراقچی» معاون سیاسی وزارت خارجه ایران و «پیتر لااونسکی» قائم مقام وزارت امور اروپایی و بین‌الملل اتریش برگزار شد. در این نشست طرفین ضمن تاکید بر مناسبات تاریخی و دوستانه دو کشور، آخرین تحولات مربوط به برجام را به تفصیل مورد بررسی قرار دادند. سید عباس عراقچی در این نشست، لغو کامل تحریم‌های غیرقانونی و ظالمانه را شرط اساسی بازگشت کامل جمهوری ایران به اجرای تعهدات برجامی دانست. وی ضمن انتقاد شدید از عدم اقدام موثر طرف‌های اروپایی در زمینه اجرای تعهدات‌شان، هر گونه تلاش برای تصویب قطعنامه در شورای حکام آژانس بین‌المللی انرژی اتمی را غیرسازنده و تهدیدکننده فضای ایجاد شده برای دیپلماسی، به ویژه بعد از توافق اخیر ایران و آژانس بین‌المللی انرژی اتمی ارزیابی کرد. قائم مقام وزارت امور اروپایی و بین‌الملل اتریش نیز با یادآوری مواضع کشورش در حمایت از برجام، از توافق اخیر در جریان سفر «رافائل گروسی» مدیرکل آژانس بین‌المللی انرژی اتمی به تهران استقبال و آن را فرصتی برای دیپلماسی خواند.
فرهنگی/هنری,«لوئیز گلیک» شاعر آمریکایی برنده جایزه نوبل ادبیات، نخستین کتاب داستانی خود را منتشر می‌کند.
فناوری,همراه اول اعلام كرد طى روزهای پنجشنبه و جمعه، عملیات نوسازی و ارتقاء شبکه در استان های تهران و البرز انجام می دهد. اداره کل ارتباطات شرکت ارتباطات سیار ایران طى اطلاعيه اى اعلام كرد: با توجه به انجام عملیات نوسازی و ارتقاء شبکه در روزهای پنجشنبه و جمعه (١٠و١١مردادماه)، احتمال بروز اختلال محدود در برخی مناطق استان های تهران و البرز وجود دارد. اين عمليات از ظهر روز پنجشنبه تا ساعات پایانی روز جمعه ادامه خواهد داشت. همراه اول در اين اطلاعيه از بروز احتمالى اختلال براى برخی مشترکین عذرخواهی و از همراهى مشتركين خود تشكر كرده است.
سلامت,"پژوهشگران به طور فزآینده در حال مطالعه آثار رژیم غذایی و تغذیه بر سلامت روان هستند. در همین راستا، مشخص شده است افرادی که یک رژیم غذایی غربی استاندارد که شامل مقدار زیادی غذاهای فرآوری شده و قندهای افزوده است را دنبال می کنند با خطر بیشتری برای ابتلا به و افسردگی مواجه هستند. به گزارش گروه سلامت به نقل از "" ""، اگرچه بیشتر پژوهش ها تا به امروز بر فواید متمرکز بوده اند، اما الگوهای غذایی دیگر نیز ممکن است اثر مثبتی بر سلامت روان انسان داشته باشند. روانپزشکی غذایی (Nutritional Psychiatry) که برخی به آن سایکونیوتریشن نیز می گویند، حوزه مطالعه جدیدی است که اثر رژیم غذایی بر سلامت روان را بررسی می کند. این در شرایطی است که بیشتر مطالعات بر آثار رژیم غذایی غربی استاندارد و رژیم غذایی مدیترانه ای متمرکز شده اند. مقاله ای که در نشریه Proceedings of the Nutrition Society منتشر شد، مجموعه ای از پژوهش های موجود درباره رژیم غذایی، تغذیه، و سلامت روان را بررسی کرده است. این پژوهش نشان می دهد که مصرف یک رژیم غذایی غربی که حاوی مقدار زیادی غذاهای فرآوری شده است، فرد را در معرض خطر بیشتری برای ابتلا به افسردگی و اضطراب قرار می دهد. از سوی دیگر، افرادی که رژیم غذایی مدیترانه ای را دنبال می کنند به نظر می رسد احتمال کمتری به این شرایط مبتلا شوند. پژوهشگران موسسه روانپزشکی در کینگز کالج لندن نیز چگونگی تاثیر احتمالی تغذیه بر سلامت روان را مورد بررسی قرار دادند. این پژوهش بر آثار رژیم غذایی بر مغز متمرکز بود. هیپوکامپ بخشی از مغز است که طی فرآیندی به نام نوروژنز یا عصب زایی به تولید نورون های جدید اقدام می کند. این پژوهش نوروژنز در هیپوکامپ را با خلق و خو و شناخت فرد پیوند داده است. در همین راستا، مشخص شد که تجربیات استرس‌زا موجب کاهش نوروژنز در هیپوکامپ می شوند، در شرایطی که به نظر می رسد داروهای ضد افسردگی این فرآیند را بهبود می بخشند. از جمله عواملی که می توانند اثر منفی بر نوروژنز در بزرگسالان داشته باشند می توان به موارد زیر اشاره کرد: - افزایش سن - استرس اکسیداتیو - رژیم های غذایی حاوی چربی زیاد   - رژیم های غذایی حاوی قند زیاد - مصرف الکل - مصرف مواد مخدر از جمله مواد غذایی و عاداتی که به نظر می رسد نوروژنز را بهبود می بخشند می توان به موارد زیر اشاره کرد: - رژیم های غذایی حاوی اسیدهای چرب چندغیراشباع، کورکومین، و پلی‌فنول ها - یک رژیم غذایی تامین کننده کالری مورد نیاز بدون پرخوری یا کم‌خوری - ورزش - یادگیری یک رژیم غذایی خاص که بهترین گزینه برای سلامت روان در نظر گرفته شود، وجود ندارد اما به نظر می رسد برخی الگوهای غذا خوردن بهتر از بقیه هستند. بین رژیم های غذایی رایج، رژیم غذایی مدیترانه ای از قوی‌ترین شواهد پشتیبان توانایی خود برای کاهش علائم افسردگی برخوردار است. همچنین، این رژیم غذایی به طور معمول توسط کارشناسان برای سلامت کلی و بهزیستی انسان توصیه می شود. از جمله مولفه های موجود در این رژیم غذایی که با کاهش نرخ افسردگی پیوند خورده اند می توان به موارد زیر اشاره کرد: - اسیدهای چرب امگا-3 - - متیل‌فولات - اس-ادنوزیل‌متیونین از خوراکی های مورد استفاده در رژیم غذایی مدیترانه ای می توان به موارد زیر اشاره کرد: - میوه ها و سبزیجات - غلات کامل - سیب زمینی - غلات صبحانه   - حبوبات - مغزدانه ها - روغن زیتون - مقدار کم تا متوسط محصولات لبنی، ماهی و مرغ - مقدار بسیار کم گوشت قرمز - تخم مرغ تا چهار بار در هفته محدودیت کوتاه مدت مصرف کالری نشانه های امیدوارکننده ای را در زمینه کمک به بهبود علائم افسردگی نشان داده است. میزان محدودیت کالری مصرفی نسبت به نیازهای هر فرد متفاوت است. یک مطالعه که ارتباط بین مصرف غذا و افسردگی را بررسی کرد، محدودیت کالری را بر اساس کاهش 30 تا 40 درصدی کالری مصرفی، در شرایطی که مصرف پروتئین، ویتامین، مواد معدنی و آب برای تغذیه خوب ادامه می یابد، تعریف کرد. بنابر این تعریف، فردی که معمولا روزانه 2,000 کالری مصرف می کند باید آن را به 1,200 تا 1,400 کالری در روز کاهش دهد. البته ممکن است به این میزان کاهش در کالری مصرفی نیز نیاز نباشد. نتایج مطالعه ای دیگر نشان داد که کاهش 25 درصدی میزان کالری مصرفی برای 6 ماه نیز به کاهش علائم افسردگی منجر شده است. ذکر این نکته اهمیت دارد که محدود کردن مصرف کالری می تواند گاهی اوقات به شکل گیری یک اختلال غذا خوردن منجر شود. همچنین، این روش برای افرادی که به یک اختلال غذا خوردن مبتلا هستند یا رفتارهای مرتبط با غذا خوردن نامنظم دارند، ایمن نیست. هر فردی که قصد دارد میزان کالری مصرفی روزانه خود را محدود کند باید با یک پزشک یا متخصص تغذیه درباره چگونگی انجام این کار و حصول اطمینان از دریافت مواد مغذی به میزان کافی صحبت کند. همچنین، باید به این نکته اشاره داشت که محدود کردن مصرف کالری یا دنبال کردن یک رژیم غذایی کم کالری نباید در بلند مدت صورت بگیرد زیرا این کار می تواند به نورون ها آسیب رسانده و علائم افسردگی را تشدید کند. برخی شواهد وجود دارند که روزه متناوب می تواند به بهبود خلق و خو و سلامت روان انسان کمک کند. متخصصان بالینی به این نکته اشاره داشته اند که روزه گرفتن می تواند به بهبود خلق و خو و همچنین احساس ذهنی بهزیستی، هوشیاری، آرامش و در برخی موارد سرخوشی کمک کند. مطالعه ای کوچک در سال 2013 با حضور مردان بالای 50 سال نشان داد افرادی که روزه متناوب می گرفتند در مقایسه با گروه کنترل کاهش چشمگیر در موارد زیر را تجربه کردند: - خشم - تنش - سردرگمی - اختلالات خلقی با این وجود، مطالعه ای دیگر نتایجی متناقض را نشان داد. مطالعه ای با حضور وزنه‌برداران آماتور نشان داد که 48 ساعت روزه‌داری متناوب موجب تغییرات منفی خلقی از جمله افزایش قابل توجه خشم و اندکی افزایش در سردرگمی و خستگی این افراد شده است. همانند محدودیت کالری مصرفی، روزه متناوب روشی بی خطر برای همه محسوب نمی شود. افرادی با سابقه اختلالات غذا خوردن یا مشکلات قند خون، مانند هیپوگلیسمی، نباید بدون راهنمایی پزشک روزه متناوب بگیرند.   مطالعه ای دیگر ارتباط بین پلی‌فنول ها و پیشگیری از افسردگی و بهبود علائم افسردگی را نشان داده است. پلی‌فنول هایی که پژوهشگران مورد مطالعه قرار دادند از منابع زیر سرچشمه می گرفتند: - قهوه - چای - مرکبات - مغزدانه ها - سویا - انگور - حبوبات - ادویه ها چندین مطالعه نشان داده اند افرادی که یک رژیم غذایی غربی که شامل غذاهای بسیار فرآوری شده می شود را دنبال می کنند، احتمال بیشتری دارد با افسردگی عمده یا افسردگی خفیف پایدار مواجه شوند. مطالعه ای در سال 2010 نشان داد زنانی که رژیم های غذایی ناسالم سبک غربی را مصرف می کردند دارای علائم روانی بیشتری بودند. از جمله غذاهایی که این افراد مصرف می کردند می توان به موارد زیر اشاره کرد: - غذاهای فرآوری شده - غذاهای سرخ شده - غلات پالایش شده مانند نان سفید - محصولات شیرین - آبجو الگوهای غذایی ناسالم مشابه که معمولا به چاقی، دیابت، و مشکلات سلامت جسمی دیگر منجر می شوند نیز می توانند در افت سلامت روانی نقش داشته باشند. -----------------------"
سیاسی,با حضور ‌رئیس ستاد کل نیروهای مسلح، ۳۴۰ فروند انواع شناور‌های تندرو هجومی با قابلیت حمل و شلیک انواع موشک و راکت و پشتیبانی عملیات غواصی، امروز به سازمان رزم نیروی دریایی سپاه ملحق شد.   به گزارش فارس، صبح امروز با حضور سردار سرلشکر پاسدار محمد باقری رئیس ستاد کل نیروهای مسلح، فرمانده کل سپاه، فرمانده نیروی دریایی سپاه و جمعی از فرماندهان ارشد سپاه پاسداران انقلاب اسلامی، 340 فروند انواع شناور‌های تندرو هجومی با قابلیت حمل و شلیک انواع موشک و راکت و پشتیبانی عملیات غواصی امروز به سازمان رزم نیروی دریایی سپاه ملحق شد.‌   این شناور‌ها در ترکیب‌های عملیاتی در خلیج فارس و دریای عمان و همچنین دریای خزر آماده ماموریت می‌شوند.   این شناور‌های سبک، تندرو و هجومی در مراکز وابسته به نیروی دریایی سپاه و همکاری وزارت دفاع ساخته شده است که عملیات الحاق آنها به نیروی دریایی سپاه صبح امروز در ستاد این نیرو در بندرعباس برگزار شده است.   فرمانده کل سپاه پاسداران انقلاب اسلامی در بخشی از این مراسم اظهار کرد: امسال شاهد رونمایی چهارمین مرحله گسترش کیفی و کمی قدرت در نیروی دریایی سپاه  بودیم که نشانه‌ای از صلابت و قدرت روزافزون فرزندان ملت ایران در عرصه خودکفایی و باورمندی به راه انقلاب و اسلام است.   سرلشکر سلامی خاطرنشان کرد: بیش از ۱۰۰ فروند شناور، ۲۰۰ پهپاد تهاجمی، اعزام شناور اقیانوس‌پیمای رزمی نیرو و صدها فروند شناور رزمی بخشی از تلاش‌های گسترده خادمان و طراحان سیاست‌های دفاعی قدرتمند ایران عزیز است.
فناوری,"درحالی که موضوع شهرهای هوشمند بیش از پیش بر سر زبان‌ها می‌افتد و ابعاد مختلف آن مورد بررسی قرار می‌گیرد، این گزارش به مرور و معرفی مختصری بر مجموعه‌ای از چالش‌های شهرهای هوشمند می‌پردازد. به گزارش ایسنا، با توجه به گسترش روز افزون محبوبیت و استقبال کاربران، شهروندان و دولت های مختلف از شهرهای هوشمند، شهرهای بسیاری در سراسر جهان وجود دارند که درصدد تبدیل به یک شهر هوشمند بوده و به دنبال توسعه زیرساخت‌های مربوط به آن هستند. اینترنت اشیا و شهرهای هوشمند دو واژه به‌هم وابسته‌ای است که این روزها زیاد به گوش می‌خورد؛ چرا که امروزه شرکت‌های فعال در زمینه علم و تکنولوژی با همکاری اپراتورهای مخابراتی می‌خواهند رویای شهر هوشمندی را که تمامی اشیاء و وسایل آن به اینترنت مجهزند و کارها با سرعت بسیاری قابل انجام خواهد بود، محقق کنند. غول‌های تکنولوژی و اپراتورهای بزرگ همچون نوکیا، هواوی، ورایزن و سیسکو مدیریت و راهبری شهرهای هوشمند را هدف اصلی خود قرار داده‌ و رقابت تنگاتنگی را با یکدیگر آغاز کرده‌اند، به گونه‌ای که موسسه IDC برآورد کرده است این پیشگامان تا سال ۲۰۲۱ میلادی حدود ۱۳۵ میلیارد دلار در زمینه ساخت شهرهای هوشمند در جهان هزینه خواهند کرد. بر اساس گزارشی که در وب سایت computerweekly آمده است، حالا به تازگی محققان و پژوهشگران فعال در این حوزه ضمن قدردانی تلاش دولت های مختلف برای هوشمندسازی شهرها، به آنها هشدار داده‌اند که شهرهای هوشمند علی رغم تمامی مزایای متعددی که دارند، ریسک و چالش‌های زیادی نیز دارند که باید به آنها توجه ویژه ای داشت. آنها همچنین خاطرنشان کرده اند که هکرها و مجرمان سایبری قادر خواهند بود به‌راحتی به دستگاه‌های الکترونیکی کاربران و شهروندان که به خدمات هوشمند شهری متصل است، نفوذ یابند و از طریق آسیب‌پذیری‌های احتمالی آنها، کنترل و مدیریت تمامی ابزار و دستگاه‌های متصل به اینترنت را در دست بگیرند. یکی از بزرگترین چالش‌های شهرهای هوشمند بدون شک، مساله امنیت سایبری است که به هکرها و مجرمان سایبری این امکان را می‌دهد تا به دستگاه‌های الکترونیکی متصل به اینترنت و زیرساخت‌های شهری هوشمند نفوذ و دسترسی پیدا کرده و اطلاعات موردنیاز خود را تغییر دهند. روند هوشمندسازی شهرهای جهان در یکی دوسال گذشته سرعت بسیار زیادی گرفته است به گونه‌ای که می‌توان گفت بسیاری از شهرهای بزرگ و مهم در کشورهای پیشرفته هم‌اکنون نیمی از این راه را طی کرده و رفته‌اند. از مهم‌ترین چالش‌های شهرهای هوشمند می‌توان به ""امنیت سایبری ضعیف""، ""وضع قوانین و مقررات دقیق و جزئی""، ""اکراه و عدم تمایل شهروندان به هوشمندسازی خدمات شهری""، ""تامین بودجه و مدل‌های تجاری از سوی دولت"" و "" توسعه زیرساخت‌های هوشمند مربوط به حوزه های مختلف نظیر انرژی، آب و سیستم های حمل و نقل"" اشاره کرد. از مهم ترین شاخص‌هایی که در هوشمندسازی شهرهای جهان موثر است، می‌توان به ساختمان هوشمند، جمع‌آوری هوشمند زباله، حفظ محیط زیست، دیجیتالی شدن تمامی امور دولت و کارهای اداری، دسترسی کامل، راحت و همگانی به اینترنت ۴G LTE، فراوانی دسترسی به هات اسپات اینترنت وای فای، استفاده همه گیر از گوشی‌های هوشمند و دستگاه‌های الکترونیکی، استانداردهای زندگی، چگونگی توسعه فرآیند هوشمند شدن شهرها، سرویس به اشتراک‌گذاری خودرو و تاکسی آنلاین، هوشمند کردن سیستم ترافیک، برنامه‌ریزی شهری، آموزش، مشارکت شهروندان، اکوسیستم اقتصادی، پارکینگ هوشمند، انرژی پاک، توسعه ناوگان حمل و نقل عمومی برقی و الکتریکی، سرعت بالای اینترنت و حمل و نقل عمومی هوشمند اشاره کرد."
حوادث,معاون اجتماعی فرماندهی انتظامی استان فارس وقوع درگیری خونین در شهریار از توابع شهر زرقان شهرستان شیراز را تایید کرد. به گزارش ایسنا ، سرهنگ کاوس محمدی بامداد جمعه19 خرداد اعلام کرد: به دنبال وقوع درگیری و تیراندازی بین 2 دستفروش در محله شهریار زرقان دستکم 9 نفر زخمی شدند. وی گفت: بعدازظهر پنجشنبه 18 خرداد و به‌دنبال اختلافات شخصی بین دو نفر در شهر زرقان و محله شهریار، ابتدا ضارب با چاقو به فرد مقابل حمله کرده و در ادامه گرم با استفاده از اسلحه گرم به او حمله می‌کند. معاون اجتماعی فرماندهی انتظامی فارس افزود: این فرد با هویت معلوم با شلیک 7 تیر ساچمه‌ای بصورت تصادفی، موجب زخمی شدن 9 نفر از مردم حاضر در صحنه درگیری می‌شود. وی خاطرنشان کرد: ماموران کلانتری زرقان پس از اعلام درگیری بلافاصله به محل اعزام شده، اما متوجه می‌شوند که فرد ضارب متواری شده و اسلحه شکاری خود را در همان محل رها کرده است . محمدی با اشاره به اینکه فرد مظنون شناسایی شده و ماموران در صدد دستگیری وی هستند، افزود: حال تمامی زخمی‌ها که شامل یک نفر زن و 8 نفر مرد هستند مساعد گزارش شده و تمام آنها پس از مداوای سرپایی مرخص شده‌اند . معاون اجتماعی فرماندهی انتظامی فارس در پایان ضمن دعوت برای برقراری امنیت و نظم تاکید کرد: شهروندان فهیم در صورت مشاهده اختلافات خانوادگی سعی کنند زمینه صلح و سازش را فراهم کرده و اجازه ندهند این اختلافات منجر به درگیری‌های خونین شود.
حوادث,معاون اجتماعی فرماندهی انتظامی استان مرکزی گفت: بی احتیاطی راننده تراکتور در شهر خنجین فراهان، مرگ پسر بچه ۵ ساله اش را رقم زد. به گزارش ایلنا، سرهنگ محمود خلجی گفت: در پی اعلام مرکز فوریت‌های پلیسی ۱۱۰ مبنی بر وقوع یک فقره حادثه در بخش خنجین شهرستان، ماموران انتظامی بلافاصله به محل وقوع حادثه اعزام شدند. سرهنگ خلجی افزود: با حضور ماموران در محل مشخص شد یک راننده تراکتور هنگام حرکت بصورت دنده عقب و نداشتن دید کافی، با فرزند ۵ ساله اش برخورد می‌کند و موجب مصدومیت شدید وی می شود. وی گفت: متاسفانه این کودک به علت شدت جراحات وارده در بیمارستان جان خود را از دست داد.
فناوری,کاربرانی که برای اولین بار گوشی Huawei mate 20 Pro کار می‌کنند به احتمال زیاد از پیدا نکردن سنسور اثر انگشت این گوشی در پشت بدنه و یا پایین صفحه نمایشگر تعجب می‌کنند و ممکن است فکر کنند این گوشی به سنسور اثر انگشت مجهز نیست! اما کافی است این گوشی را با دقت بیشتری بررسی کنند. به گزارش عصرایران، Huawei Mate 20 Pro نوآوری‌های متنوعی را در خود جای داده که یکی از اصلی ترین آنها، سنسور اثر انگشتی است که زیر صفحه نمایش این گوشی است، این نشان تلاش هوآوی برای عرضه گوشی‌های خود با جدید‌ترین تکنولوژی‌ برای کاربران خود است. سنسور اثر انگشت گوشی هوشمند Huawei Mate 20 Pro درست در قسمت میانی و زیرصفحه نمایش قرار داده شده است. برای کار با آن می‌توانید انگشت خود را بر روی این سنسور قرار دهید تا این گوشی پروسه شناسایی اثر انگشت شما و در نهایت بازگشایی قفل صفحه نمایش را در کسری از ثانیه انجام بدهد. سنسور اثر انگشت این گوشی به شکلی طراحی شده که تنها در مواقع مورد نیاز ظاهر شود و عمل تشخیص اثر انگشت را با سرعت و دقت بالا به انجام برساند. لازم به ذکر است شرکت هوآوی اولین تولیدکننده گوشی‌های هوشمند در به کارگیری تکنولوژی سنسور اثر انگشت در گوشی‌هایی با سیستم عامل اندروید به شمار می‌آید. هوآوی همچنین توانسته است با رونمایی از سنسور اثر انگشت به کار گرفته شده در زیر صفحه نمایش Huawei Mate 20 Pro، رکوردهای بی نظیری را از حیث سرعت در بازگشایی قفل صفحه نمایش ثبت کند. کاربران گوشی همراه به استفاده از سنسور اثر انگشت در گوشی‌های هوشمند عادت کردند، هوآوی به همین دلیل در جدیدترین پرچم‌دار خود این تکنولوژی را بهبود داده تا از این طریق تجربه بهتری در استفاده از گوشی‌های هوآوی برای کاربرانش فراهم کند. کاربران پرچم‌دار جدید هوآوی هم‌چنین قادر هستند تنظیمات مربوط به این سنسور را مطابق با سلیقه خود تغییر دهند. کافی است به قسمت تنظیمات گوشی مراجعه و گزینه Fingerprint ID را انتخاب کنند. با این روش نه تنها می‌توان از سنسور اثر انگشت برای باز کردن قفل صفحه تلفن همراه استفاده کرد، بلکه با راه‌اندازی قابلیت Access Safe امنیت قفل صفحه نمایش گوشی را تا حد زیادی تامین می‌شود. از سوی دیگر می‌توان تنظیمات این سنسور را طوری انجام داد که برای استفاده از آن حتی لزوماً نیاز به روشن کردن مانیتور گوشی نباشد و تنها با لمس حدودی محل سنسور، گوشی اثر انگشت را شناسایی و باز کند.
ورزشی,ستاره پرتغالی قرار است تا اطلاع بعدی در کشورش بماند. به گزارش خبرگزاری تسنیم، به‌خلاف شایعات منتشرشده، کریس رونالدو، فعلاً قصد بازگشت به ایتالیا و تمرینات تیمش، یوونتوس را ندارد. از زمان شیوع ویروس کرونا در ایتالیا، فوق‌ستاره پرتغالی در زادگاه خود است. با اعلام نخست وزیر ایتالیا، تیم های سریA می‌توانند به‌زودی تمرینات خود را آغاز کنند. بازیکنان خارجی سریA که به کشورهای خود رفته‌اند، به‌مرور زمان به ایتالیا برمی‌گردند تا پس از سپری کردن 14 روز قرنطینه خانگی در دسترس باشگاه قرار گیرند. اخیراً روزنامه «رکورد» پرتغال مدعی شد باشگاه یوونتوس، بازیکنان خارجی خود را به ایتالیا فرا خوانده است. این باشگاه در تماس با کریستیانو رونالدو، از او خواسته با ترک جزیره مادیرا راهی تورین شود. گفته شد رونالدو فردا (سه‌شنبه) پس از 7 هفته حضور در زادگاهش، این جزیره را به‌سمت ایتالیا ترک خواهد کرد، با این حال رومئو آگرستی، خبرنگار معتبر و نزدیک به باشگاه یوونتوس این خبر را رد کرد. رونالدو با وجود اینکه دائماً با یوونتوس در تماس است، فعلاً به ایتالیا برنمی‌گردد، بنابراین حداقل فردا روز بازگشت او به تورین نیست.
فناوری,گوشی Huawei Y9s یکی از جدیدترین محصولات است که به‌زودی در ایران عرضه می‌شود و شرایط ویژه‌ای برای نخستین خریداران این محصول درنظر گرفته شده‌است. ظرافت، زیبایی، کارایی و استفاده از به‌روزترین قابلیت‌های موجود، از ویژگی‌هایی محسوب می‌شود که Y9s Huawei را تبدیل به یک گوشی هوشمند ویژه کرده است. یکی از تغییرات نسبت به نسل قبلی، استفاده از سنسورهای جدید در بخش دوربین است. هوآوی از سه دوربین برای پشت و یک دوربین برای سلفی (پاپ آپ) استفاده می‌کند. دوربین اصلی پشتی، یک سنسور 48 مگاپیسکلی بسیار باکیفیت دارد که با بهره‌گیری از هوش مصنوعی روی تصاویر، باعث ثبت تصاویری با وضوح بسیار بالا می‌شود. همچنین بهترین سنسور نور، به همراه الگوریتم هوش مصنوعی، تصاویری شفاف، واضح و بدون نویز را در نور کم و شب به همراه دارد. این محصول به زودی در بازار ایران قابل دسترس و خریداری خواهد بود. اما کسانی که علاقه دارند پیش از دیگران این گوشی را در دست بگیرند، می‌توانند از تاریخ 11 تا 16 بهمن ماه ۱۳۹۸ با مراجعه به فروشگاه‌های منتخب هوآوی در سرتاسر کشور (بیش از 180 فروشگاه) و پرکردن فرم درخواست، بدون پرداخت هیچ وجهی برای پیش خرید 2019 Huawei Y9s اقدام کنند. فرآیند تحویل گوشی‌ها از ١٧ بهمن آغاز خواهد شد و کسانی که پیش خرید را انجام داده‌اند، با تحويل رسيد مربوطه و پرداخت هزینه گوشی در این روز، گوشی هوشمند Y9s 2019 Huawei را همراه هديه ویژه‌اش یعنی یک دستگاه هدست بی‌سیم Huawei FreeLace تحويل خواهند گرفت. هدست هوآوی FreeLace با قیمتی حدود یک ميليون تومان، محصول جدید هوآوی در ایران است که در حال حاضر صرفا به کسانی که Y9s را پیش‌خرید کنند تحویل داده می‌شود. برای کسانی که خرید آنلاین علاقه‌ی بیشتری دارند امکان پیش خرید Y9s 2019 در سایت ديجیكالا از ساعت 10 صبح روز 16 بهمن وجود دارد و کسانی که این خرید را از دیجی‌کالا انجام دهند نیز هدیه ویژه این طرح را دریافت خواهند کرد.
حوادث,سخنگوی آتش‌نشانی تهران از ریزش آوار بر روی دو مرد بی‌خانمان در خیابان مولوی خبر داد. سید جلال ملکی در گفت‌وگو با خبرنگار تسنیم با اعلام خبر ریزش آوار در یک منزل قدیمی در خیابان مولوی، درباره جزئیات این حادثه اظهار کرد: ساعت 19:41 امروز یک مورد حادثه ریزش آوار در یک منزل قدیمی در خیابان مولوی، خیابان پیرمراد به سامانه 125 اعلام شد که به سرعت آتش‌نشانان دو ایستگاه آتش‌نشانی به محل حادثه اعزام شدند. سخنگوی سازمان آتش‌نشانی و خدمات ایمنی تهران ادامه داد: محل حادثه یک منزل قدیمی متروکه بود که بخش زیادی از آن در گذشته تخریب شده و بخشی از دیوارهای آن باقی مانده بود. وی با بیان اینکه منزل مذکور به محلی برای افراد بی‌خانمان تبدیل شده بود، تصریح کرد: دیواری به ارتفاع حدود سه و طول هشت متر از نوع دیوارهای کاگلی قدیمی که معمولاً وزن زیادی دارند، فروریخته بود. ملکی خاطرنشان کرد: اطلاعات اولیه حاکی از آن بود افرادی زیر این دیوار تخریب شده گرفتار هستند که آتش‌نشانان به محض حضور متوجه شدند بدن دو نفر از زیر آوار هویدا است که به سرعت عملیات نجات آنها را آغاز کردند و این دو نفر (دو مرد جوان حدوداً 37 ساله) را پس از خارج کردن از زیر آوار، تحویل عوامل اورژانس دادند. سخنگوی آتش‌نشانی تهران بیان کرد: با توجه به عدم وجود اطلاعات دقیق مبنی بر گرفتار شدن فرد یا افراد دیگر زیر آوار، آتش‌نشانان کماکان مشغول عملیات هستند و به احتمال زیاد تا دقایق دیگر عملیات پایان می‌رسد اما در صورت نجات فرد دیگری از زیر آوار، اطلاع‌رسانی صورت خواهد گرفت.
حوادث,رانش زمین در منطقه «کوهستان شمالی» پاکستان به کشته شدن هشت کارگر و زیر آوار ماندن چند کارگر دیگر منجر شد. به گزارش ایرنا تلویزیون «سما» پاکستان روز سه شنبه در خبری اعلام کرد:12 کارگر پاکستانی که در یک شرکت چینی مشغول فعالیت بودند، هنگام بازگشت از محل کار به خانه به دلیل رانش زمین زیر آوار دفن شدند. بر اساس این خبر، تاکنون جسد هشت کارگر با کمک نیروهای امداد و نجات، از زیر آوار بیرون کشیده شده است و تلاش برای بیرون آوردن بقیه کارگران نیز ادامه دارد. پلیس این منطقه علت رانش زمین را بارش های سنگین برف و باران در این منطقه طی هفته گذشته اعلام کرده است. این حادثه در بزرگراه «قراقرم» واقع در منطقه «کوهستان شمالی» واقع در ایالت «خیبرپختونخواه» پاکستان به قوع پیوسته است.
فناوری,امروز ۱۰۰ میلیون گوشی و تبلت فعال در کشور وجود دارد که از این تعداد ۴۲ میلیون کاربر به خدمات پهن باند دسترسی دارند که اگر این تعداد کاربر را از جمعیتی که به دلیل سن نمی توانند از گوشی و ‌تبلت استفاده کنند جدا کنیم، ضریب نفوذ بالایی بدست می‌آید. به گزارش ایسنا، محمدجواد آذری جهرمی - وزیر ارتباطات وفناوری اطلاعات - با بیان این مطلب در چهاردهمین اجلاس سراسری فناوری رسانه با اشاره به جمله معروفی از حضرت امام (ره) مبنی بر اینکه سلاح تبلیغات از سلاح جنگ برنده‌تر است، گفت: تبلیغات دو ‌محور دارد نخست محور محتوا و دوم محور فناوری برای توزیع محتوا که رسانه هم بخشی از حوزه فناوری محسوب می شود. وی با تاکید بر فناوری رسانه افزود: فناوری رسانه در پیشبرد اهداف و تاثیرگذاری بسیار مهم است که اقسام مختلفی دارد که شامل فناوری در نحوه تولید محتوا، فناوری در توزیع محتوا و فناری حوزه های محتلف می شود. آذری جهرمی با اشاره به اینکه مطابق فرمایش امیراامومنین اکنون دنیا در حوزه خبر به سمت کوتاه و گزیده گویی رسیده است، اظهار کرد: امروز مردم خیلی حوصله برنامه های مفصل را ندارند و باید تلاش شود مطالب کوتاه و در یک کلام از نظر مفهوم به هم ربط پیدا کنندو پردازش نهایی در ذهن افراد شکل بگیرد. وی با بیان اینکه تکنولوژی چیزی بنام توییتر را بوجود آورده که در کوتاه ترین حالت پیام را ارسال کند و تاثیرگذاری داشته باشد، تصریح کرد: شاید خیلی ها ندانند که اولین استادیوی تولیدمحتوای رادیویی در عمارت کلاه فرنگی در وزارت ارتباطات است که هم اکنون به صورت موزه درآمده است و تاریخچه صنعت رادیو کشور را می توان آنجا دید. او با اشاره به ظهور تلویزیون های آنالوگ و دیجیتال در دنیا، خاطرنشان کرد: هم اکنون بیش از ۹۱ درصد پوشش‌جمعیتی کشور تحت پوشش سیگنال های تلویزیونی کشور قراردارند. وی با مهم دانستن نوع تکنولوژی در تاثیرگذاری بیشتر افزود: هرچقدر محتوا با کیفیت باشد اما فناوری ارایه و انتقال آن خوب نباشد تاثیرگذاری چندانی نخواهد داشت کمااینکه فناوری ۴K و HD تاثیرگذاری بیشتری نسبت به فناوری های قبلتر داشتند. وزیر ارتباطات و فناوری اطلاعات با اشاره به آمار ارایه شده در این اجلاس مبنی بر اینکه هر ایرانی به طور میانگین سه ساعت و ۲۵ دقیقه پای تلویزیون هستند، گفت: تلویزیون رسانه نهایی است و می توان از طریق آن محتوای صداوسیما، ماهواره و IPTV را پخش کرد ولی در دنیا استفاده از تلویزیون‌های سنتی در حال کاهش هستند و خدمات بر پایه پهن باند درحال رشد است. آذری جهرمی در مورد علت رشد خدمات بر پایه پهن باند اظهار کرد: از نظر تولید محتوا با فناوری های قبلی تفاوتی وجود ندارد و همان که محتوا و خدمات بر روی ماهواره و یا سیگنال های زمینی ارسال می شده در حال حاضر به دلیل موضوع اقتصاد و ‌هزینه کمتر نگهداری و سرمایه گذاری تغییر شکل رسانه داده است. او با اعلام اینکه از مجموع ۱۲۴۱ شهری که در تقسیمات کشوری وجود دارد ۱۲۰۰ شهر تحت پوشش شبکه ۳G قرار دارند و تا دوهفته آینده این پوشش نهایی می شود، خاطرنشان کرد: هم اکنون بیش از ۸۰۰ شهر تحت پوشش شبکه ۴G هستند که تا پایان ماه این تعداد به ۹۰۰ شهر می رسد و می توان گفت که در دهه فجر همه شهرهای کشور تحت شبکه ۳G و ۴G قرار می گیرند. وی راه اندازی و نگهداری شبکه را برای صدا و سیما بسیار پر هزینه و همراه با مخاطرات سلامتی ناشی از قرارگرفتن در کنار امواج دانست و افزود: فناوری این شبکه را بدون هزینه در اختیار شما قرار می دهد و رسانه از هزینه فناوری رها می شود. بنابراین برای صداوسیما که همواره درگیر بودجه است این فرصت تاریخی است تا هزینه های خود را کاهش دهد. وزیر ارتباطات و فناوری اطلاعات با بیان اینکه رفتن به سوی پهن باند نیازمند الزاماتی است، گفت: زمانی فرهنگ در رسانه اینطور بود که مطلبی که تولید می شد به صورت هرمی در بین مردم توزیع می شد اما امروز با توسعه فناوری این فرهنگ عوض شده است بطوریکه در دنیا صحبت از این است که هر فرد یک رسانه است که مفهوم شهروند خبرنگار نیز در صداوسیما استفاده می شود. آذری جهرمی با اشاره به اینکه مطابق قانون اساسی تلویزیون به صورت انحصاری در اختیار صداوسیماست، اظهار کرد: در حالیکه در حوزه پهن باند توزیع هرمی محتوا مفهومی ندارد، می خواهیم ضمن رعایت قانون اساسی، صداوسیما را نیز داشته باشیم. او با بیان اینکه یک راه حل این است که همه فناوری را مخصوص صداوسیما بدانیم و با بقیه مقابله کنیم که در اینصورت با تکنولوژی درگیر می شویم، تصریح کرد: راه حل دوم رفتن به دنبال خلاقیت و استفاده از ظرفیت موجود در این عرصه است. وی با اعلام اینکه بناست در عرصه رسانه حرف حق خودمان را به گوش دنیا برسانیم، افزود: تاکیدات مقام معظم رهبری نیز بر حفظ مقاومت است و اگر رسانه ملی در این عرصه حضور نداشت صدای مقاومت مردم مظلوم یمن، سوریه، افغانستان و عراق و واقعیات گروه های تکفیری را کی به گوش دنیا می رساند. وزیر ارتباطات و فناوری اطلاعات ضمن تاکید بر اینکه اگر در عرصه رسانه های نوین سیاست مان درست نباشد نه تنها حرف حرق خودمان را نمی توانیم بزنیم بلکه عرصه را نیز واگذار می کنیم، گفت: صداوسیما فاخرترین محتوای موجود در جهان اسلام را تولید می کند و سریال هایی که ساخته است در بیان واقعیات و تحریف ها تاثیرگذار بوده است و این فرصت در رسانه های نوین فراهم است تا حرف خودمان را به گوش دنیا برسانیم. آذری جهرمی با طرح این سوال که وقتی شبکه العالم بخاطر بحران های برخی از کشورها بسته شد به اندازه کافی برای رساندن مطالب به فناوری های نوین پرداختیم، تصریح کرد: براساس گزارش های بین المللی در دنیا کف ترافیک مصرفی شبکه های ملی کشورها برپایه مصرف ۶۰ درصد ویدیو است و در ایران این میزان ۱۰ درصد است که دو واقعیت را نشان می دهد. نخست اینکه بازار بکر و قابل توسعه ای داریم و دوم اینکه موانع در این حوزه زیاد است. عضو کابینه دولت دوازدهم بحث قیمت را در استفاده از رسانه مهم ذکر کرد و ادامه داد: وقتی کاربری یک ویدیوی خانگی که براساس مجوزهای قانونی ساخته شده را از طریق سوپرمارکت ها در قالب سی دی با قیمت حدود ۳۰۰۰ تومان می خرد اگر قرار باشد با استفاده از شبکه تنها یک گیگ را برای دیدن آن فیلم صرف کند باید ۳۶۰۰ تومان را بپردازد که معلوم است که هیچکس برای دیدن فیلم از شبکه استفاده نمی کند. بالاترین مقام مسوول حوزه ICT کشور گفت: برای محقق کردن شبکه ملی اطلاعات که باید ۶۰درصد ترافیک مصرفی آن ترافیک صوت و تصویر باشد، مدل حجمی را برداشتیم که بنا بر اعلام مدیر یکی از سرویس های ویدیویی فقط در سه روز نخست ۱۳ درصد ترافیک استفاده آنها رشد داشته است. وی با اشاره به مجوزی که صداوسیما به پنج IPTV داده است، افزود: اگر صداوسیما به عنوان نیمی از درآمد IPTV هایی که به آنها مجوز داده را بگیرد پس چیزی برای آنها باقی نمی ماند و رشد نمی کنند لذا باید در مدل اقتصادی خود تجدید نظری بکنند. وزیر ارتباطات و فناوری اطلاعات با بیان اینکه باید با استفاده از ظرفیت شورای عالی فضای مجازی تعریف صوت و تصویر فراگیر را با صداوسیما مشخص کنیم، گفت: بحث مالکیت معنوی و حقوقی آثاری که در این عرصه تولید می شود در دولت درحال پیگیری است و با کمک صداوسیما و استفاده از ظرفیت مجلس تولیدات دیجیتال فضای لازم را از آن خود کنند. آذری جهرمی با اشاره به علاقه ایرانیان خارج از کشور برای دیدن محتوای صداوسیما اظهار کرد: در ویدیو استریم تاخیر در دریافت اطلاعات باید کمتر از ۱۰۰ میلی ثانیه باشد که اگر سرورها را در داخل کشور باشد، تاخیر دریافت اطلاعات در خارج از کشور باتوجه به بعد مسافت به ۳۰۰ میلی ثانیه می رسد لذا ظرفیت استفاده از محتوای داخل در خارج از کشور از میان می رود. بالاترین مقام مسوول حوزه ICT با اعلام آمادگی برای فراهم کردن زیرساخت های لازم برای عرضه محتوا در سطح جهانی، تصریح کرد: انحصار صداوسیما مربوط به حوزه تولیدات است و در حوزه فناوری بتوانیم بخش های فنی را در صداوسیما برون سپاری کنیم و انحصارات به سمت تولیدات برود و با خروج از تصدی‌گری با قدرت در عرصه جهانی حاضر شویم که در این صورت بازده آن ۱۰ برابر می شود و این راهکار استراتژیک برای خروج از شرایط پرزحمت فعلی است. عضو کابینه دولت تدبیر و امید با بیان اینکه جای تغییر بزرگی احساس می شود، خاطرنشان کرد: سیاست صداوسیما باید برای فعالان مجازی داخل کشور به سیاست در کناری تبدیل شود و با راندمان بالاتری این ظرفیت را به مردم عرضه کنیم که طبیعتا مشکل اشتغال هم حل می شود. وی درآمد کل سازمان صداوسیما را از تبلیغات سالانه ۱۳۰۰ میلیارد تومان اعلام کرد و افزود: کل تبلیغات محیطی در کشور نیز ۶۰۰ میلیارد تومان است درحالیکه فقط در تبلیغات فضای مجازی برآورد ما این است که سه هزار میلیارد تومان هزینه است. وزیر ارتباطات و فناوری اطلاعات با اشاره به اینکه کانال مشروعی برای توزیع تبلیغات در فضای مجازی وجود ندارد، گفت: از دید ما بیش از ۹۰ درصد از محتوای مستهجن، گروه هایی هستند که بدنبال تبلیغات اند و این پتانسیل بزرگی است روبروی رسانه های نوین که اثر وضعی ایجاد کانال های مشروع سالم شدن فضای مجازی را نیز در پی دارد.
حوادث,مردی که پسرخاله‌اش و همسر و فرزند او را به‌خاطر حسادت به قتل رسانده بود، در دادگاه کیفری استان تهران محاکمه شد. به گزارش شرق، مردی که پسرخاله‌اش و همسر و فرزند او را به‌خاطر حسادت به قتل رسانده بود، در دادگاه کیفری استان تهران محاکمه شد.
سلامت,"خیار میوه ای با محتوای قند، چربی و پروتئین کم است. این محصول بیشتر از آب تشکیل شده که حدود 95 درصد وزن آن را شامل می شود. از این رو، خیار محصولی سبک و آبرسان در نظر گرفته می شود. به گزارش گروه سلامت به نقل از ""استپ تو هلث""، خیار را به شکل های مختلف مانند خیارشور، در سالاد یا به عنوان یک آبمیوه می توان مصرف کرد. همچنین، به واسطه عطر و طعم طبیعی آن، خیار را به راحتی می توان با میوه ها و سبزیجات دیگر ترکیب کرد. نوشیدنی خیار فواید سلامت مختلفی برای بدن انسان دارد زیرا محصولی شاداب کننده، مغذی و سالم است. نوشیدنی خیار به حذف سموم از بدن کمک می کند. این نوشیدنی به پیشگیری از احتباس مایع کمک کرده و افزایش وزن را متوقف می کند. همچنین، نوشیدنی خیار کالری بسیار کمی دارد که به روند کاهش وزن کمک می کند. این نوشیدنی ادرارآور است و برای تحریک فعالیت کلیه ها گزینه ای مناسب محسوب می شود. به لطف محتوای فیبر بالا، به ویژه در دانه ها، خیار از خواص ملین برخوردار است. نوشیدنی خیار با اثر رادیکال های آزاد که موجب پیری زودرس می شوند، مبارزه می کند. این نوشیدنی برای سلامت پوست مفید است. نوشیدنی خیار به تنظیم گوارش کمک کرده و از مخاط گوارشی محافظت می کند. این نوشیدنی ناخن ها را تقویت کرده و به رشد مو کمک می کند. افزون بر این، نوشیدنی خیار به کاهش اسید اوریک کمک می کند. در کل، خیار گزینه ای خوب برای تقویت سیستم ایمنی است.   اگر از انگیزه کافی برای مصرف مقدار توصیه شده آب در روز برخوردار نیستید، نوشیدنی خیار می تواند این انگیزه را ایجاد کند. این نوشیدنی فواید بسیاری دارد و به اندازه آب نیز سالم است. این نوشیدنی طبیعی به کاهش چربی موجود در پهلو ها و شکم کمک می کند. همچنین، به واسطه ویژگی های تصفیه کنندگی و پاک کنندگی، نوشیدنی خیار به از بین بردن سموم کمک می کند. با مصرف نوشیدنی خیار می توانید از ذخایر مایع بدن خود پشتیبانی کنید، زیرا آب و املاح معدنی فراوان را در اختیار شما قرار می دهد. اگر پوست خشکی دارید، نوشیدنی خیار آبرسانی به آن را انجام داده و به افزایش نرمی و لطافت آن کمک می کند. به لطف محتوای فیبر و مواد معدنی، نوشیدنی خیار گزینه ای عالی برای حفظ سطوح مناسب فشار خون است. سیلیکون موجود در خیار برای عضلات مفید است و به حفظ وضعیت مطلوب آنها کمک می کند. خیار عنصری عالی برای مراقبت از وضعیت ظاهری صورت است. به دلیل خواص ضد التهابی، استفاده از این ماده غذایی می تواند به کاهش پف و حلقه های تیره دور چشم کمک کند. نوشیدنی خیار به بهبود شرایط لثه های ناسالم کمک می کند. همچنین، به لطف مواد شیمیایی گیاهی موجود در آن بوی دهان را نیز بهبود می بخشد. به دلیل سیلیکون و سولفور موجود در خیار، نوشیدنی خیار گزینه ای عالی برای بهبود درخشش، سلامت و قدرت مو و ناخن است. همچنین، آنها رشد مو و ناخن را تحریک می کند. به دلیل محتوای کالری کم و بافت خاص خیار، گوارش آن به مدت زمانی طولانی‌تر نیاز دارد و مصرف نوشیدنی خیار می تواند احساس سیری برای مدت زمانی طولانی‌تر را موجب شود. در ترکیب با میوه های دیگر، نوشیدنی خیار می تواند گزینه ای عالی برای از بین بردن چربی های اضافی بدن باشد. به لطف ترکیبات موجود در خیار، مانند لیکنان ها، این ماده غذایی می تواند با سلول های سرطانی مبارزه کند. چندین مطالعه نشان داده اند که مصرف خیار می تواند خطر برخی انواع سرطان را کاهش دهد. به واسطه خواص قلیایی، نوشیدنی خیار به تنظیم pH خون کمک می کند. اندام های بدن انسان به واسطه اسیدیته بیش از حد ناشی از مصرف مواد غذایی اسیدی تضعیف می شوند. مصرف نوشیدنی خیار هنگامی که برای مدت زمان طولانی زیر نور خورشید قرار می گیرید، پدیدار شدن لکه های پوستی و آفتاب سوختگی را کاهش می دهد. خیار برای مقابله با بروز چین و چروک ها نیز مفید است و به جوانسازی پوست کمک می کند. زمانی که رژیم دارید، مصرف نوشیدنی خیار توصیه می شود. همان گونه که پیش‌تر نیز اشاره شد، خیار فاقد چربی و حاوی کالری و کلسترول اندک است. همچنین، خیار به واسطه اثر ادرارآور خود در سمزدایی بدن نقش دارد. خیار حاوی ویتامین های A، C، E، و B (B1، B2، B3) است. تمام این ویتامین ها برای حفظ سلامت پوست، استخوان، چشم و بافت ضروری هستند. خیار حاوی مواد معدنی مفید برای بدن انسان از جمله منیزیم، کلسیم، و فسفر است. با این وجود، خیار به واسطه محتوای پتاسیم خود شناخته شده است. پتاسیم به تقویت سوخت و ساز، تنظیم محتوای آب در سلول ها و حفظ عملکرد عادی اندام ها و سیستم های بدن کمک می کند. برای افرادی که از یبوست رنج می برند، خیار به عنوان یک ملین طبیعی عالی عمل می کند. مصرف خیار به از بین بردن ناخالصی ها در روده و مقابله با کندی حرکت روده کمک می کند. به واسطه محتوای مواد معدنی و آب، خیار یکی از مواد اولیه مورد استفاده در بسیاری از ماسک ها و کرم هاست.   نصف یک عدد خیار نصف فنجان آناناس (75 گرم) دو ساقه کرفس نصف قاشق چایخوری زنجبیل (2 گرم) آب یک عدد لیمو یک فنجان آب (200 میلی لیتر) خیار را پوست کنده و خرد کنید. تمام مواد تشکیل دهنده را در دستگاه مخلوط کن ریخته و تا زمانی که ترکیبی یکدست شکل بگیرد به هم زدن ادامه دهید. در نهایت آبلیمو را اضافه کرده و این نوشیدنی را با معده خالی مصرف کنید. شما می توانید این نوشیدنی را برای یک هفته مصرف کرده و پس از سه روز وقفه، بار دیگر مصرف آن را آغاز کنید. پس از تحقق هدف کاهش وزن، این نوشیدنی را دو یا سه بار در هفته مصرف کنید. یک عدد خیار بزرگ آب یک عدد لیمو یک فنجان آب (200 میلی لیتر) یک قاشق غذاخوری عسل (25 گرم) - اختیاری خیار و لیمو را به خوبی شستشو دهید. تمام مواد را در یک دستگاه مخلوط کن ریخته و تا زمانی که ترکیبی یک دست شکل بگیرد به هم زدن ادامه دهید. این نوشیدنی را بلافاصله پس از تهیه و نیم ساعت پیش از صبحانه یا نیم ساعت پیش از نهار مصرف کنید. سه بار در هفته این نوشیدنی را مصرف کنید.   سه عدد خیار اندازه متوسط دو فنجان آب (500 میلی لیتر) دو قاشق غذاخوری شکر قهوه ای (20 گرم) اندکی نمک خیارها را پوست گرفته و خرد کنید. خیار خرد شده را به همراه آب در یک دستگاه مخلوط کن ریخته و تا زمانی که ترکیبی یکدست شکل بگیرد به هم زدن ادامه دهید. ترکیب را از صافی عبور داده، نمک و شکر را اضافه کرده و مواد را ترکیب کنید.   دو عدد خیار آب دو عدد پرتقال کوچک سه قاشق غذاخوری شکر (30 گرم) خیارها را پوست گرفته و خرد کنید و به همراه آب پرتقال در یک دستگاه مخلوط کن بریزید. شکر را اضافه کرده و تا زمانی که ترکیبی یکدست شکل بگیرد به هم زدن ادامه دهید.   دو فنجان آناناس خرد شده نصف یک خیار ژل آلوئه ورا (400 گرم) یک فنجان آب (250 میلی لیتر) آناناس و خیار را در یک دستگاه مخلوط کن بریزید. سپس ژل آلوئه ورا و آب را اضافه کنید و تا زمانی که ترکیبی یکدست شکل بگیرد به هم زدن ادامه دهید. این نوشیدنی را با معده خالی مصرف کنید."
فرهنگی/هنری,مدیرکل میراث‌فرهنگی، گردشگری و صنایع‌دستی استان هرمزگان برآورد کرد: بارش‌های سیل‌آسای اخیر حدود ۸۵ میلیارد ریال خسارت به آثار تاریخی این استان وارد کرده است. به گزارش ایسنا، سیل ۱۴ استان کشور را درگیر کرده و قربانی هم گرفته است. وضعیت آثار تاریخی در این استان‌ها نیز وخیم گزارش شده است. در جنوب سیستان و بلوچستان، بخش زیادی از قلعه تیس نابود شده است. در استان هرمزگان نیز بیشتر قلعه‌های تاریخی بر اثر باران‌های شدید خسارت دیده‌اند. سهراب بناوند ـ مدیرکل میراث فرهنگی، گردشگری و صنایع دستی استان هرمزگان ـ پس از پایش‌های اولیه، میزان خسارت واردشده به آثار تاریخی این استان را بر اثر بارش‌های اخیر فعلا حدود ۸۵ میلیارد ریال برآورد کرده است. به گفته او، هشت اثر تاریخی استان هرمزگان به دلیل جاری شدن سیلاب، آسیب و خسارت‌ دیده‌اند. بناوند گفت: آثار تاریخی شهرستان میناب، از جمله قلعه «هزاره»، قلعه «گوربند» و قلعه «کردر» و قلعه «مغویه» در شهرستان بندرلنگه بر اثر باران‌های سیل‌آسا آسیب ‌دیده است. در شهرستان بستک هم به قلعه و حمام «خان» خسارت وارد شده است. قلعه پرتغالی‌های جزیره هرمز و قلعه «کمیز» در رودان نیز در بارندگی‌های اخیر دچار آسیب شده‌اند. او افزود: این آسیب‌ها بین ۵ تا ۵۰ درصد بنا بوده که بیشترین آسیب هم به قلعه «مغویه» و قلعه «خان» وارد شده است. مدیرکل میراث‌فرهنگی، گردشگری و صنایع‌دستی استان هرمزگان همچنین گفت: برای مرمت این آثار به میزانی که به آن‌ها خسارت وارد شده، اعتبار نیاز است. باران به این آثار تاریخی به ویژه قلعه مغوبه بندر لنگه و حمام و قلعه خان بستک درحالی خسارت وارد کرده است که پیش‌تر، بارها درباره نیاز این آثار به مرمت فوری هشدار داده شده بود. برخی از آثار تاریخی استان‌های جنوبی و غربی کشور نیز که در بارندگی‌های قبلی دچار آسیب شده‌اند هنوز مرمت نشده‌اند و باقی‌مانده آن بناها همچنان در خطر تخریب است.
سلامت,مانند بسیاری از سرطان ها، اگر بتوانید علائم هشدار دهنده اولیه رشد تومور در مثانه خود را تشخیص دهید، شانس بسیار خوبی برای تشخیص، درمان و بهبودی زودهنگام خواهید داشت. افرادی که زود به این بیماری مبتلا می شوند، در سال اول زندگی خود ۹۵ درصد شانس زنده ماندن را خواهند داشت؛ به طوری که نیمی از بیماران تشخیص داده‌شده به مدت ده سال یا بیشتر پس از کشف سرطان زندگی می کنند . همین امر باعث می شود سرطان مثانه به یکی از تقریباً ۲۰۰ سرطانی که بدن انسان می تواند تولید کند مبدل شود که شانس بقا هنگام ابتلا بیشتر است. پیش از این، بدون تشخیص زودهنگام، سرطان مثانه یکی از کشنده ترین سرطان ها بود. با توجه به آگاهی بیشتر عمومی از علائم سرطان، در درجه اول وجود خون در ادرار، میزان مرگ و میر ناشی از این بیماری در ۳۰ سال گذشته تقریباً به نصف کاهش یافته است. هنگامی که پزشک نگران می شود که یک علامت شما ممکن است ناشی از سرطان مثانه باشد، آزمایش ادرار برای تشخیص بیماری انجام می دهد، یا می تواند از سیستوسکوپی برای مشاهده داخل مجرای ادرار و مثانه برای بررسی تومورهای تومور استفاده کند. اگرچه یافتن خون در ادرار تنها علامت هشداردهنده نیست، اما نشانه اصلی این است که باید در اسرع وقت با پزشک خود ملاقات کنید. ادرار خونی که هماچوری نامیده می شود، می تواند اشکال مختلفی داشته باشد. گاهی اوقات مایل به صورتی، قرمز روشن، قهوه‌ای یا فقط رگه‌های خونی ملایم، وجود خون در ادرار می‌تواند نشانه‌ای از مشکلات مثانه باشد. اگرچه لزوماً به این معنی نیست که شما سرطان مثانه دارید، اما می تواند نشانه عفونت دستگاه ادراری (UTI) یا سایر مشکلات سلامتی باشد. این علائم بیشتر به دلیل عفونت دستگاه ادراری (UTI)، سنگ مثانه، مثانه بیش فعال یا بزرگ شدن پروستات (در مردان) ایجاد می شود. دکتر تا در صورت نیاز علت را پیدا کرده و درمان کنند. با این حال، ۸۰ درصد از مبتلایان به سرطان مثانه، خون در ادرار خود مشاهده کردند. این امر به این دلیل است که سرطان مثانه باعث رشد سلول ها در پوشش داخلی مثانه می شود. این سلول ها می توانند در کنار هم جمع شوند و تومورهایی را در پوشش مثانه تشکیل دهند که می تواند باعث خونریزی شود. ادرار کردن بیشتر از حد معمول احساس میل بسیار ناگهانی و فوری برای ادرار کردن احساس سوزش هنگام ادرار کردن درد در قسمت پایین شکم، گاهی در شکم یا کمر احساس خستگی و ناخوشی از دست دادن اشتها استخوان درد در حالی که اکثر بیماران مبتلا به سرطان مثانه با سرطان اولیه مثانه تشخیص داده می‌شوند که عمدتاً سلول‌های پوشاننده مثانه را تحت تأثیر قرار می‌دهند، گاهی اوقات این سرطان‌ها می‌توانند متاستاز داده یا به سلول‌های دیگر خارج از مثانه سرایت کنند. «زمانی که سلول های سرطانی فراتر از پوشش داخلی، به عضله مثانه اطراف گسترش می یابند، به آن سرطان مثانه مهاجم عضلانی (یا سرطان مثانه مهاجم) گفته می شود. این کمتر شایع است، اما شانس بیشتری برای سرایت به سایر قسمت های بدن دارد.” در این حالت می تواند علائم دیگری مرتبط با سرطان های دیگر ایجاد کند، اما احساس درد در استخوان ها می تواند نشانه ای از گسترش سلول های سرطانی باشد. اگر هر یک از این علائم را تجربه کردید، مهم است که در اسرع وقت با پزشک خود صحبت کنید. حتی اگر خون در ادار شما قابل مشاهده نیست، می‌توان آزمایش‌هایی را برای یافتن خون میکروسکوپی و تشخیص توده‌های بالقوه سرطانی انجام داد.
فرهنگی/هنری,فیلم سینمایی «لانتوری» ساخته رضا درمیشیان برنده جایزه بهترین فیلم از هفدهمین جشنواره فیلم «حقوق بشر بوینس آیرس» آرژانتین شد و درمیشیان جایزه خود را به قربانیان حادثه تروریستی تهران تقدیم کرد. به گزارش ایسنا، رضا درمیشیان درباره جایزه‌اش گفت: این جایزه حقوق بشری را پیشکش میکنم به شهدا و قربانیان حادثه تروریستی تهران، مردم بی‌گناهی که قربانی بی‌رحمی و جنایت دشمن حقوق بشر یعنی داعش شدند. فیلم سینمایی «لانتوری» تاکنون در بیش از پنجاه جشنواره جهانی به نمایش درآمده است و این جایزه هفتمین جایزه جهانی این فیلم می‌باشد. در این جشنواره «لانتوری» در بخش مسابقه هفدهمین جشنواره فیلم «حقوق بشر بوینس آیرس» آرژانتین با فیلم‌هایی از کشورهای ایتالیا ، آلمان ، اسپانیا ، بلژیک ، اردن ، لوگزامبورگ، بولیوی و ارمنستان به رقابت پرداخت. عرضه و پخش بین‌المللی فیلم به عهده محمد اطبایی (مستقل‌های ایرانی) است.
فرهنگی/هنری,بودجه صداوسیما صرف پرسنل می‌شود نه تولید! رسانه جمعی با دست خالی نمی‌تواند جلوی فضای مجازی بایستد
ورزشی,پیشکسوت تیم فوتبال پرسپولیس با اشاره به دیدار پیش روی سرخپوشان برابر سپاهان در نیمه نهایی جام حذفی تاکید کرد: تیمی که برانکو ایوانکوویچ ساخته، تشنه قهرمانی است.
فناوری,اینستاگرام اعلام کرده است که به کاربرانش اجازه می‌دهد آهنگ‌های مورد علاقه خود را در اپلیکیشن شازم به صورت مستقیم استوری کنند. به گزارش ایسنا، با توجه به گسترش روز افزون محبوبیت اینستاگرام و قابلیت‌های جدید آن از جمله استوری، بسیاری از اپلیکیشن‌های مختلف با این شبکه اجتماعی همگام‌سازی شده اند و به کاربرانشان اجازه می‌دهند که قابلیت های یکدیگر را هم‌پوشانی کنند. وب سایت the verge به تازگی در گزارشی اعلام کرده است حالا اپلیکیشن شازم که به کاربران این امکان را می‌دهد آهنگ‌های موردعلاقه خود را شناسایی و پیدا کنند، به تازگی اعلام کرده است که به کاربران اینستاگرام از این پس اجازه خواهد داد آهنگ و موسیقی‌های موردعلاقه خود را به صورت استوری برای مخاطبان به اشتراک بگذارند. البته این قابلیت هم اکنون تنها بر روی دستگاه‌های مجهز به سیستم عامل آی‌اواس قابل اجرا و استفاده است و هنوز معلوم نیست که در آینده برای کاربران اندرویدی نیز قابل اجرا درخواهد آمد یا خیر.
فناوری,سازمان GSMA با انجام تست‌هایی، امنیت سایبری فناوری 5G هوآوی را تایید کرد. این سازمان مدیریت تشکیلاتی را بر عهده دارد که شرکت‌های مخابراتی و تلفنی از جمله‌ AT&T و Verizon در امریکای شمالی و «یوروپین دویچ تلکام» (European Deutsche Telekom)، «تلفونیکا» (Telefónica) و «ودافون» (Vodafone) در اروپا اعضای آن هستند. سازمان GSMA، موسسه‌ای که صدها شرکت فناوری‌محور و اپراتورهای ارتباطی از سرتاسر دنیا را گرد هم می‌آورد، امنیت سایبری تجهیزات شبکه‌ مرکزی 5G هوآوی را تایید کرده است. این سازمان در همکاری با 3GPP - که از همکاری مشترک شرکت‌های مخابراتی شکل گرفته است – با در نظر گرفتن یک سری از پارامترها و تست آنها بی‌خطر بودن و امنیت سایبری محصولات مخابراتی را تایید یا رد می‌کند. جالب است که GSMA از شرکت‌های تلکام امریکایی مثل AT&T یا «ورایزن» (Verizon)، شرکت آسیایی چاینا موبایل (China Mobile) یا شرکت‌های اروپایی مثل یوروپین دویچ تلکام، تلفونیکا و ودافون و بسیاری از شرکت‌های دیگر تشکیل شده که تعدادی از این اپراتورها، هوآوی را از هسته‌ی شبکه‌های مخابراتی‌شان حذف کرده‌اند؛ آن هم درست بعد از زمانی که هوآوی به جاسوسی متهم شد و استفاده از فناوری ساخته‌شده توسط این شرکت (مستقر در شنژن) برای شرکت‌های ارتباطی امریکایی ممنوع شد. موسسه‌ GSMA در گزارش منتشر شده بعد از تست کردن محصولات هوآوی، تصریح کرده است که «بر اساس نتایج و شواهد استخراج‌شده از آزمایش‌ها، بررسی‌کنندگان به این نتیجه رسیده‌اند که این محصول، با نیازمندی‌های سیستم NESAS سازگاری دارد». NESAS یک مکانیزم ارزیابی امنیت سایبری استانداردشده است که توسط ائتلاف مشترک GSMA و 3GPP و همکاری آنها با اپراتورهای برتر دنیا، تامین‌کنندگان، شرکای صنعتی و قانون‌گذاران تعریف می‌شود. مکانیزم NESAS نوعی چارچوب تضمین امنیتی در گستره‌ صنعت مخابرات ارائه می‌دهد. این یک طرح داوطلبانه برای تسهیل در بهبود سطوح امنیتی صنعت موبایل است که به واسطه‌ آن، تامین‌کنندگان تجهیزات شبکه، پیشرفت‌های انجام‌شده روی محصولات و پروسه‌های چرخه‌ عمر آن‌ها را به این سازمان ارسال می‌کنند تا مورد بررسی جامع از لحاظ امنیتی قرار بگیرد. این بررسی‌ها با استفاده ازبالاترین استانداردهای NESAS و نیازمندی‌های امنیتی روز انجام می‌شوند. نتیجه‌ این بررسی، بار دیگر ثابت می‌کند جنگ تجاری بین هوآوی و دونالد ترامپ فراتر از ادعای مساله‌ جاسوسی است. ترامپ با این تئوری که تجهیزات هوآوی برای چین جاسوسی انجام می‌دهند، استفاده از تجهیزات 5G هوآوی را در ایالات متحده ممنوع کرده است. ادعایی که فقط یک بهانه برای آغاز محدودیت برای هوآوی بوده است. اروپا نسبت به هوآوی موضعی خنثی دارد و در میانه قرار گرفته و تصمیم دارد به روش هماهنگی برسد که سازندگان زیرساخت شبکه‌ 5G ملزم به تبعیت از آن باشند و بر مبنای آن در قاره‌ کهن فعالیت کنند. کمیسیون اروپایی در گزارشی در این باره نوشته «هدف اتحادیه‌ی اروپا این است که یک رویکرد هماهنگ‌شده‌‌ای شکل بگیرد. این رویکرد بر اساس مجموعه‌ مشترکی از اقدامات و با هدف کم کردن خطرات امنیت سایبری آن دسته از شبکه‌های 5G تنظیم شود که در آن ریسک‌های احتمالی ارزیابی و به آنها اشاره شود. هدف نهایی این کار، ایجاد یک چارچوب محکم و مقبول عام از اقدامات امنیتی است که سطح مناسبی از امنیت سایبری را برای شبکه‌های 5G در سرتاسر اتحادیه‌ اروپا تضمین کنند».
سلامت,"پژوهشگران ""دانشگاه سایمون فریزر"" (SFU) کانادا در مطالعه اخیرشان ارتباط میان افسردگی و افزایش خطر ابتلا به بیماری قلبی عروقی را دریافتند. به گزارش ایسنا وبه نقل از مدیکال اکسپرس، یک مطالعه جدید که توسط پروفسور علوم بهداشت ""اسکات لر"" (Scott Lear) دانشگاه سایمون فریزر انجام شده نشان داده شواهد زیادی میان ارتباط بین علائم افسردگی و افزایش خطر بیماری قلبی و مرگ زودرس وجود دارد. طی این مطالعه محققان با بررسی ۱۴۵ هزار و ۸۶۲ فرد میانسال ۲۱ کشور، دریافته‌اند خطر ابتلا به بیماری قلبی و مرگ زودرس در افرادی‌که چهار یا بیشتر از چهار علامت افسردگی را دارند ۲۰ درصد بیش از دیگر افراد است. خطر ابتلا به بیماری‌های قلبی و مرگ زودرس در مناطق شهری دو برابر بیشتر است. پروفسور لر گفت: نتایج نشان می‌دهد با وجود همه گیری بیماری کووید-۱۹ در جهان ممکن است افراد بیشتری دچار مشکلاتی همانند افسردگی شوند و پیش بینی می‌شود تعداد این افراد افزایش نیز بیابد. نتایج حاکی از آن است که علائم افسردگی نیز باید همانند فاکتورهای خطرناک دیگر مانند استعمال سیگار ، فشار خون بالا و کلسترول بالا در افزایش خطر ابتلا به بیماری قلبی و مرگ زودرس مورد توجه قرار گیرند. نتایج این مطالعه که در مجله"" JAMA Psychiatry ""منتشر شده، نشان می‌دهد افراد باید آگاهی بیشتری از خطراتی که افسردگی می‌تواند به جسم آنها وارد کند داشته باشند. محققان اظهار کردند یک رویکرد جامع برای مقابله با بیماری‌های غیر واگیر و اختلالات روانی برای دستیابی به اهداف توسعه پایا سازمان ملل لازم است و این امر باید به یک اولویت جهانی تبدیل شود. بیماری‌های غیر واگیر به گونه‌ای از بیماری‌ها گفته می‌شود که به صورت مستقیم از یک فرد به فرد دیگر قابل انتقال نیست. برخی از بیماری‌های غیر واگیر شامل پارکینسون، بیماری‌های خودایمنی، سکته، اکثر بیماری‌های قلبی، اکثر سرطان‌ها، دیابت، بیماری‌های مزمن کلیوی، آب مروارید و پوکی استخوان است. این بیماری‌های غیرواگیر که اکثراً غیر عفونی هستند، عامل اصلی مرگ و میر در سراسر جهان به شمار می‌روند."
فناوری,"به گزارش ایسنا و به نقل از سی نت، کنفرانس سالیانه گوگل(Google I/O ۲۰۱۹) که در آن از جدیدترین دستاوردهای نرم افزاری خود پرده برداری کرد شب گذشته (۹:۳۰ شب به وقت تهران) آغاز شد. گوگل طی ""کنفرانس آ/او"" (I / O) ۲۰۱۹ اعلام کرد که می‌خواهد فناوری هوش مصنوعی خود را برای تشخیص زود هنگام سرطان مورد استفاده قرار دهد. دکتر ""لیلی پنگ"" (Lily Peng) طی این کنفرانس گفت: فناوری این شرکت می‌تواند به دانشمندان برای تشخیص علائم اولیه سرطان کمک کند. طبق گزارش ""سازمان بهداشت جهانی""، سرطان ریه شایع‌ترین دلیل مرگ و میر مربوط به سرطان در بین زنان و مردان به‌شمار می‌رود و سالانه بیش از ۲ میلیون نفر در جهان به آن مبتلا می‌شوند. پنگ در ادامه افزود: در بیش از ۸۰ درصد موارد ما نمی‌توانیم علائم اولیه سرطان را در بیماران مبتلا به سرطان ریه تشخیص دهیم اما اکنون هوش مصنوعی به کمک ما آمده است و توسط آن می‌توانیم از مرگ زودرس افراد جلوگیری کنیم.   تشخیص علائم اولیه سرطان توسط سی‌.تی اسکن بسیار سخت است و سی‌تی اسکن تنها می‌تواند علائم سرطان بیمارانی که مدتی از سرطان آنها گذشته است را نشان دهد.   گوگل با استفاده از اسکن‌های سرطان ریه ""مؤسسه ملی سرطان"" (National Cancer Institute) و ""دانشگاه نورث وسترن"" (Northwestern University)، موفق به توسعه یک شبکه عصبی برای تشخیص علائم اولیه سرطان و شدت بدخیمی آن شد. این کاری است که فراتر از توانایی‌های یک رادیولوژیست است. طی این آزمایشات، یک فرد بدون علائم و بدون سابقه سرطان سی‌تی اسکن شد و نتیجه آن نرمال بود.   یک سال بعد، یک اسکن دیگر، ابتلاء به سرطان را در آن فرد نشان داد و در نهایت پژوهشگران از هوش مصنوعی گوگل استفاده کردند و هوش مصنوعی نیز اسکن اولیه فرد را مورد بررسی قرار داد و توانست نشانه‌های اولیه سرطان را در فرد شناسایی کند. تشخیص زود هنگام سرطان می‌تواند میزان بقای افراد را تا ۴۰ درصد افزایش دهد."
سلامت,یک فوق تخصص گوارش و کبد ضمن اشاره به برخی از نشانه‌ها و ، گفت: با توجه به شدت بیماری و نوع هپاتیت، سیر بیماری متفاوت است. دکتر سید موید علویان- رییس شبکه کشوری هپاتیت در گفت‌وگو با ایسنا، به برخی از علائم و نشانه‌های بیماری هپاتیت اشاره کرد و گفت: اکثر بیماران مبتلا به هپاتیت ویروسی، علامتی مبنی بر وجود بیماری ندارند و بیماری آنها با انجام آزمایش‌های روتین مشخص می‌شود. البته باید توجه کرد که در برخی از بیماران هپاتیت نیز علائم حاد بیماری دیده می‌شود. وی افزود: بر این اساس به دنبال تماس با ویروس مولد بیماری هپاتیت و پس از طی دوره‌ای که از هفته‌ها تا ماه‌ها متغیر است و «دوره کمون» یا «دوره نهفته» بیماری گفته می‌شود، علائم حاد ابتلا به هپاتیت ویروسی ظاهر می‌شوند. باید توجه کرد که علائم و نشانه‌های بیماری‌های کبدی کاملا متغیر است. علائم ابتلا به این بیماری از یک حالت سرماخوردگی و شبه آنفلوانزا، بی‌اشتهایی، ضعف و بی‌حالی، احساس کسالت و تیره شدن ادرار و کم رنگ شدن مدفوع، خارش و سردرد تا حالت یرقان شدید، متغیر است. به این حالت «هپاتیت حاد» گفته می‌شود. علویان با بیان اینکه این علائم خاص یک هپاتیت نبوده و در همه انواع هپاتیت دیده می‌شود، افزود: در 95 درصد موارد بیماری هپاتیت حاد، علائم بیماری به صورت خود به خودی و حتی بدون درمان در مدت چهار تا شش هفته برطرف می‌شوند و ویروس نیز از بدن دفع می‌شود. وی با بیان اینکه در پنج درصد ابتلا به ویروس هپاتیت «بی»، ویروس عامل بیماری در بدن فرد مبتلا، باقی مانده و حالت ناقل ایجاد می‌شود، گفت: تغییر رنگ پوست و چشم‌ها به زردی (یرقان)، پررنگی ادرار (تیره شدن ادرار)، بی‌رنگ شدن مدفوع، سفید شدن رنگ مدفوع، تهوع، استفراغ، بی‌اشتهایی، خارش بدن، خستگی، بی‌حالی و کاهش توانایی در انجام فعالیت‌های روزانه از جمله نشانه‌ها و علایم این بیماری است. آیا ابتلا به بیماری هپاتیت با مرگ برابر است؟ علویان با بیان اینکه ابتلا به بیماری هپاتیت، با مرگ برابر نیست، گفت: با توجه به شدت بیماری و نوع هپاتیت، سیر بیماری متفاوت است. به عنوان مثال خوشبختانه هپاتیت A مرگ‌ومیر بسیار کمی دارد و پس از بهبودی نیز هیچ گونه عارضه‌ای بر جا نمی‌گذارد. در مورد هپاتیت B نیز در اکثر موارد بیمار بهبود می‌یابد و در پنج درصد بیماران، ویروس در بدن آنها باقی مانده و احتمالا با تکثیر خود برای بیمار مشکلاتی را در آینده ایجاد می‌کند. البته هپاتیت C نیز در مدت زمان طولانی مثلا 20 تا 35 سال می‌تواند منجر به نارسایی کبد شود.
ورزشی,لیست تیم ملی برای دو بازی دوستانه با تیم های سوریه و کره جنوبی اعلام شد. دو دیداری که در روزهای 16 و 21 خرداد در ایران و کره جنوبی برگزار می شود. به گزارش عصرایران به نقل از ورزش سه، این لیست طبیعتا از لیست تیم ملی در جام ملت های آسیا گلچین شده است به این دلیل که ویلموتس به تازگی وارد تهران شده و شناخت جامع و دقیقی از فوتبال ایران و فوتبالیست های ایرانی ندارد. با این حال عدم حضور اشکان دژاگه در لیست تیم ملی در دو بازی با سوریه و کره جنوبی در نوع خود جالب است. اشکان دژاگه در حالی این بار به اردوی تیم ملی دعوت نشده است که در سال های اخیر همواره یکی از بازیکنان حاضر در اردوی تیم ملی بود و سال های سال است که بازوبند کاپیتانی تیم ملی را بر بازو دارد. او حتی با وجود مصدومیت هم به اردوی تیم ملی دعوت می شد و روی نیمکت می نشست که این اتفاق در جام جهانی 2018 رخ داد. اشکان دژاگه به اردوی تیم ملی دعوت نشد اما همبازی او یعنی مسعود شجاعی یکی از بازیکنان حاضر در اردوی تیم ملی برای دو بازی یاد شده خواهد بود. به نظر می رسد کاپیتان سال های اخیر تیم ملی به پایان راه در تیم ملی رسیده است. بازیکنی که با تیم تراکتورسازی قرارداد دارد و فصل آینده هم در این تیم توپ خواهد زد و البته باید به این نکته اشاره کرد اشکان در فصل اخیر هم یکی از خوب های تیمش بود.
ورزشی,عضو هیات مدیره باشگاه استقلال گفت:من هیچوقت به دنبال مدیرعاملی نبودم و سعی می‌کنم در همین پستی که هستم به استقلال تا جایی که توان دارم کمک کنم. میرشاد ماجدی در گفت‌و‌گو با فارس در خصوص شکست استقلال در هفته اول مسابقات لیگ برتر گفت: شکست در هفته اول برای هیچ تیمی پایان ماجرا نیست، ما در ابتدای مسابقات هستیم،اگر چه ما بازی ها را با شکست شروع کردیم ولی من مطمئن هستم کادر فنی، بازیکنان و مدیریت باشگاه با هم این هماهنگی را به وجود می‌آوردند که استارت خوبی در هفته های آتی داشته باشند. وی در خصوص اینکه چرا مدت‌ها است سکوت کرده است گفت:من بعضا می‌بینم رسانه‌ها و ... انتقاد می‌کنند که چرا ما صحبتی انجام نمی‌دهیم ولی من همیشه سعی می‌کنم با سکوتم به تیم کمک کنم. اگر حرفی باشد در نشست‌های هیات مدیره و در جلساتی که داریم در موردش حرف می‌زنیم.من همیشه کم در مورد مسائل مختلف حرف می‌زنم ضمن آنکه سخنگوی باشگاه خود آقای فتحی است و اگر لازم باشد او در مورد مسائل مختلف صحبت خواهد کرد. عضو هیات مدیره باشگاه استقلال در خصوص شایعاتی که پیرامون حضورش به عنوان مدیرعامل در این باشگاه مطرح شده است گفت: این‌ها صحبت‌ها و شایعات فضای مجازی است.این صحبت‌ها به کسانی بر می‌گردد که با ذهن مریض در فضای مجازی فقط قصد بر هم زدن آرامش استقلال را دارند.این افراد این شایعات را می‌سازند که بین هیات مدیره و مدیرعامل باشگاه اختلاف درست کنند ولی هم من این افراد را می‌شناسم و هم بقیه اعضای هیات مدیره. من هیچوقت به دنبال مدیرعاملی نبودم و سعی می‌کنم در همین پستی که هستم به استقلال تا جایی که توان دارم کمک کنم.هواداران واقعی استقلال هم به این شایعات توجه نکنند. من به هواداران استقلال توصیه می‌کنم اسیر بازی‌های فضای مجازی نشوند چون این شایعات از طرف کسانی مطرح می‌شود که دوست ندارند استقلال آرامش داشته باشد. ما نیاز داریم هوادارانمان در بازی با فولاد به ورزشگاه بروند و تیم را تشویق کنند. صحبت از مدیرعاملی من کذب محض است و یک نمایش برای برخی افراد که دستشان برای خیلی از هواداران باهوش استقلال رو شده است. وی در خصوص اینکه گفته می‌شود در ایران حضور ندارد و در جلسات هیات مدیره شرکت نمی‌کند گفت: اولا که من در جلسات شرکت کرده‌ام و همین شب گذشته هم با آقایان فتحی و منزوی در خصوص مسائل مختلف باشگاه صحبت کردیم.بحث دیگر هم این بود من برای مسابقات فوتسال باشگاه‌های آسیا دعوت شده بودم و به همین دلیل چند روزی در ایران حضور نداشتم که این موضوع مربوط به هفته قبل است.من عضو هیات مدیره استقلال هستم و کار اجرایی هم نمی‌کنم که نبودم به باشگاه ضربه‌ای بزند. شرح وظایفی که برای من تعیین شده تا امروز به نحو احسن انجام داده‌ام. قرار نیست هر شخصی با هر نیتی هر شایعه و خبری به راه انداخت من پاسخگوی آن باشم اما برای اطلاع هواداران استقلال می‌گویم که من سالها برای تیم محبوبم بازی کرده ام و در قامت سرپرست و مدیر هم همین چند سال پیش در بین 3 تیم برتر آسیا بودیم. من فقط این را بگویم که عده‌ای سعی دارند چهره هیات مدیره و مدیرعامل باشگاه را نزد هواداران واقعی استقلال خراب کنند. ماجدی در پایان گفت و گو با فارس گفت: من هر چه دارم از باشگاه بزرگ استقلال و هوادارانش است. اگر ذره‌ای عزت در این فوتبال به دست آوردم از این مردم و هوادار است و مطمئن باشید هر کاری از دستم بر بیاید برای موفقیت باشگاه انجام می‌دهم. این را هم بگویم تیر این آقایانی که دوست دارند وجهه مدیران استقلال را نزد هواداران خراب کنند به سنگ خواهد خورد. امیدوارم روز پنجشنبه استقلال به نتیجه خوبی دست پیدا کند تا ان شاالله روزهای خوب آغاز شود. من به هواداران توصیه می‌کنم که اگر قلبشان برای این تیم می‌زند روز 5 شنبه در ورزشگاه حاضر شوند و از تیم محبوبشان حمایت کنند.
حوادث,مدیر آموزش و پرورش شهرستان جیرفت از دستگیری دانش آموز ضارب معلم این شهرستان و تحویل به مقامات قضایی خبر داد.  این مدرسه مدرسه به زور موی سر دانش آموزان را کوتاه کرده بود که یکی از دانش آموزان مدیر مدرسه را کتک زد. به گزارش باشگاه خبرنگاران، مدیر آموزش و پرورش شهرستان جیرفت از دستگیری دانش آموز ضارب معلم این شهرستان و تحویل به مقامات قضایی خبر داد.   احمد اسکندری نسب مدیر آموزش و پرورش شهرستان جیرفت با بیان این مطلب گفت: با پی گیری های به جد کارشناسی حقوقی این مدیریت و همکاری دستگاه قضایی و نیروهای انتظامی دانش آموز الف. پ که چند روز پیش در پی تذکر انضباطی مدیر مدرسه وی را مورد ضرب و شتم قرار داده دستگیر و تحویل مقامات قضایی شد. مدیر آموزش وپرورش اضافه کرد: به جهت احقاق حقوق معلم یاد شده و این که درس عبرتی برای سایرین باشد تا حرمت معلمان را نگه دارند مورد یاد شده تا حصول نتیجه لازم پی گیری خواهد شد. براس
سیاسی,رییس جمهور با بیان اینکه در هفته گذشته هیچ شهر قرمزی در کشور نبود، گفت: امروز در خوزستان چند شهر قرمز شدند و شهرهایی هم در کشور از رنگ زرد به نارنجی تغییر یافتند و همه این‌ها یعنی زنگ خطر آغاز موج چهارم کرونا.
فناوری,دارندگان مدل‌های اعلام‌شده گوشی‌های هوآوی، می‌توانند با به‌روزرسانی دستگاه‌ خود از دو قابلیت EROFS و GPU Turbo 3.0 بهره‌مند شوند. دو قابلیت مفید محصولات جدید که با رابط کاربری EMUI 9.1 در اختیار کاربران قرار گرفته، استفاده از سیستم‌فایل جدید EROFS و شتاب‌دهنده گرافیکی GPU Turbo 3.0 است. هوآوی قصد دارد این امکانات را نه تنها در گوشی‌های پرچمدار، بلکه برای گوشی‌های میان‌رده خود نیز عرضه کند و به تازگی چند مدل دیگر از گوشی‌های هوآوی به لیست دستگاه‌های بهره‌مند از این قابلیت‌ها اضافه شده‌اند. هوآوی در جزئی‌ترین ویژگی‌های یک دستگاه هوشمند وارد می‌شود تا کارایی محصولاتش را افزایش بدهد. نتیجه این حرکت را می‌توان در ارائه سیستم‌فایل EROFS برای گوشی‌های جدید این مشاهده کرد. سیستم‌فایل EROFS از اوایل سال 2018 مورد توجه هوآوی قرار گرفت و این شرکت تمرکز خود را برای توسعه بیشتر این سیستم‌فایلِ متن‌بازِ مخصوصِ توزیع‌های لینوکس گذاشت تا در نهایت سیستم‌فایلی کارآمد برای استفاده در دستگاه‌های هوشمند ایجاد شود. این سیستم‌فایل نسبت به سیستم‌فایل رایج ext4 که تقریباً توسط همه تولیدکنندگان گوشی به کار گرفته می‌شود، قابلیت‌های ویژه‌ای دارد که از آنها می‌توان به الگوریتم‌های جدید فشرده‌سازی با کارایی بالاتر و همچنین سرعت بیشتر اشاره کرد. برای مثال هوآوی با به‌روزرسانی گوشی Huawei P30 Pro به سیستم‌فایل EROFS به جای ext4، توانسته تا 2 گیگابایت در حجم اطلاعات یکسان، فضای خالی بیشتری را برای دستگاه آزاد کند و در عین حال تا 20 درصد سرعت خواندن و نوشتن حافظه را افزایش بدهد. اما GPU Turbo چیست و باعث چه بهبودهایی روی دستگاه می‌شود؟ به بیان ساده GPU Turbo را نباید یک بهبوددهنده نرخ فریم‌دهی دستگاه بدانیم. این قابلیت برای استفاده موثر و بهتر از توان پردازشی GPU ارائه شده که ایده‌ ساده ولی کارآمدی است. GPU Turbo سعی می‌کند تا واسطی بین نرم‌افزار (بازی) و APIهای گرافیکی باشد که برای تعامل با پردازنده گرافیکی از آنها استفاده می‌شود. GPU Turbo تلاش می‌کند تا در هر لحظه، اطلاعات مربوط به چند فریم بعدی بازی را استخراج کرده و به GPU اعلام کند که برای رندرینگ سریع‌تر نیاز به استفاده از چه نوع فرآیند پردازشی است. بهبود الگوریتم پیش‌بینی فریم‌ها و تنظیم توان پردازشی متناسب با آن می‌تواند تأثیر محسوسی روی کاهش مصرف باتری و افزایش کارایی پردازنده گرافیکی (GPU) داشته باشد. طبق اعلام هوآوی استفاده از GPU Turbo 3.0 نسبت به نسل قبل، مصرف باتری را تا 10 درصد بهبود می‌دهد. در حال حاضر توسعه‌دهندگان بازی‌های محبوب Fortnite، Knives Out، Battle Bay، Crazy Taxi، Real Racing 3، Into the Dead 2، NBA 2K19، Dragon Nest M، Duel Links، PES2019، DRAGON، BALL LEGENDS، FIFA Mobile، Free Fire، Minecraft، Helix، Plants vs. Zombie Heroes، Subway Surfers، Brawl Stars، Speed Drifters، Mobile Legends: Bang Bang، Vainglory، Arena of Valor، Rules of Survival، NBA 2K18 قابلیت پشتیبانی از GPU Turbo را به نسخه‌های نهایی بازی خود اضافه کرده‌اند. اگر یک گوشی هوآوی با به‌روزرسانی جدید داشته باشید، کیفیت و پایداری آن در این بازی‌ها بیشتر از حالت عادی است و در عین حال میزان مصرف باتری نیز به مراتب کمتر از حالت قبل خواهد بود. لیست دستگاه‌های برند هوآوی که از این دو قابلیت بسیار مفید بهره می‌ّبرند، اشاره می‌کنیم که غیر از سری Huawei P30 شامل این محصولات می‌شود: • Huawei P30 Lite • Huawei P20 Lite • Huawei Nova3i • Huawei Y9 این قابلیت‌ها در آینده برای دستگاه‌های دیگری از هر دو گروه میان‌رده و پرچمدار ارائه خواهد شد.
سلامت,"مطالعه ای جدید نشان داده است که احتمال مثبت بودن نتیجه آزمایش برای ابتلا به در افرادی که کمبود ویتامین D دارند تقریبا 60 درصد بیشتر است. ویتامین D نقش مهمی در سیستم ایمنی بدن انسان دارد و سلامت و که با عفونت مبارزه می کنند را تقویت می کند. مطالعات پیشین پیوندی بین سطوح کم ویتامین  Dو نرخ های بالاتر دیگر بیماری های تنفسی مانند آسم، سل و و عفونت های ویروسی حمله کننده به ریه ها را نشان داده بودند. در شرایطی که برخی نظریه ها مصرف ویتامین D را به عنوان یک اقدام پیشگیرانه بالقوه مطرح کرده اند، داده ها برای اثبات این ارتباط محدود هستند و پزشکان هشدار داده اند که حتی اگر این ویتامین تاثیری داشته باشد، به تنهایی برای محافظت در برابر کروناویروس جدید کافی نیست. مطالعه ای جدید از دانشگاه شیکاگو، نخستین مطالعه ای است که نرخ های بالاتر کووید-19 در افرادی که اخیرا - طی یک سال گذشته - با کمبود ویتامین D مواجه بوده اند را نشان می دهد.   همچنین، مشخص شده است افرادی که به کمبود ویتامین D مبتلا بوده اما این شرایط را درمان کرده بودند، احتمال کمتری داشته است که نتیجه آزمایش آنها برای بیماری کووید-19 مثبت باشد. اما مولفان این مطالعه هشدار داده اند که برای اثبات این که تقویت سطوح ویتامین D به پیشگیری از عفونت کمک خواهد کرد باید آزمایش های بالینی انجام شوند. کمبود ویتامین D موضوع مشترکی است که چندین گروه در معرض خطر بالا برای ابتلا به کووید-19 و تجربه بیماری شدید شامل افراد مسن، افراد چاق و افراد رنگین پوست را به هم متصل می کند. منبع اصلی تامین ویتامین D برای انسان نور خورشید است. قرار گرفتن پوست در معرض نور خورشید موجب تولید این ویتامین در بدن انسان می شود. افراد مسن، که بین آنها مشکلات حرکتی رایج است، احتمال بیشتری دارد در خانه و فضاهای داخلی باقی مانده و نور خورشید و ویتامین D که به واسطه آن تولید می شود را از دست بدهند. سطوح بالاتر ملانین در پوست افرادی با رنگ سیاه و قهوه ای نیز جذب این ویتامین را برای بدن دشوار می کند. به همین منظور، پژوهشگران دانشگاه شیکاگو پیوند بین ویتامین D و کووید-19 را در گروهی که تعداد افراد غیر سفید پوست در آن به طور قابل توجه ای بیشتر بود، بررسی کردند. نتیجه آزمایش ابتلا به کروناویروس جدید برای 12 درصد افراد گروهی که بیشترین میزان ویتامین D را در بدن خود داشتند، مثبت بود. در مقابل، نتیجه آزمایش 19 درصد افراد گروهی که سطوح پایین ویتامین D را در بدن خود داشتند، مثبت بود. به سختی اثبات می شود که ویتامین D می تواند افراد را از ابتلا به کروناویروس جدید باز دارد، اما اختلاف قابل توجه در مثبت بودن نتایج آزمایش نشان می دهد ممکن است این ماده مغذی تاثیراتی داشته باشد. نتایج مطالعه دانشگاه شیکاگو با نتایج مطالعه ای که اخیرا در انگلیس منتشر شد، مغایرت دارد. در آن مطالعه هیچ پیوندی بین کمبود ویتامین D و عفونت کرونا مشاهده نشده بود. با این وجود، نمونه های خون مورد استفاده برای تعیین آن اختلاف مربوط به 10 تا 14 سال پیش از انجام مطالعه بوده و در بیوبانک بریتانیا ذخیره شده بودند. به گفته دکتر دیوید ملتزر، یکی از مولفان مطالعه دانشگاه شیکاگو، این افراد ممکن است تحت درمان قرار گرفته باشند و آگاهی از این که آیا آنها در زمان آزمایش های کرونا یا نزدیک به زمان انجام آن کمبود ویتامین D داشته اند یا خیر دشوار است. از نظر علمی، ما می خواهیم آزمایشی تصادفی داشته باشیم تا نشان دهد آیا ویتامین D خطر کووید-19 را کاهش می دهد یا خیر اما این خود ما هستیم که درباره کارهایی که می توانیم برای خود انجام دهیم، تصمیم گیری می کنیم. قرار گرفتن در معرض نور خورشید طی روز و همچنین مصرف مکمل های ویتامین D از توصیه های دکتر ملتزر است. کارشناسان کلینیک مایو دریافت 600 واحد بین المللی ویتامین D در روز چه از طریق نور خورشید یا مکمل ها را توصیه کرده اند. به طور کلی، مصرف تا 2,000 واحد بین المللی ویتامین D در روز بی خطر در نظر گرفته می شود، اما هر فردی که در معرض خطر بیماری کلیوی قرار دارد نباید این کار را انجام دهد زیرا میزان اضافه این ویتامین می تواند به کلیه ها آسیب رسانده و موجب تشکیل سنگ و مشکلات دیگر شود. همچنین، مصرف بیش از حد ویتامین D می تواند سطوح کلسیم را افزایش دهد، موجب برخی مشکلات گوارشی شده و در برخی موارد ممکن است حتی به تحلیل رفتن استخوان منجر شود. دکتر ملتزر به این نکته اشاره داشته است که دانشمندان همچنان نمی دانند سطح مطلوب ویتامین D به طور دقیق چه میزانی است و یا این که چه مقداری بیش از حد محسوب می شود. دکتر ملتزر در مورد اختلاف نژادی در موارد کووید-19 می گوید که ویتامین D راه حل نیست، اما با توجه به یافته های مطالعه اخیر و تقریبا نرخ های دو برابر بیشتر کمبود ویتامین D بین آمریکایی های سیاه پوست در مقایسه با عموم مردم ممکن است نقشی داشته باشد. به گفته دکتر ملتزر، دلایل بسیاری وجود دارند که آفریقایی آمریکایی ها و لاتین تبارها با موارد بیشتر ابتلا به کووید-19 مواجه هستند که از آن جمله می توان به حضور در مشاغلی که آنها را مجبور به خروج از خانه می کند و میزان دسترسی به خدمات درمانی اشاره کرد. دکتر ملتزر معتقد است این که تمام تفاوت هایی که در نرخ های ابتلا به کووید-19 مشاهده می شوند را به یک توضیح بیولوژیکی محدود کنیم اشتباه است، اما این که توضیحات بیولوژیکی را در نظر نگیریم نیز اشتباه است و مداخلاتی مانند استفاده از مکمل های ویتامین D ممکن است تفاوت هایی را ایجاد کنند. کمبود شرایطی شایع در جهان است و برخی رژیم های غذایی مانند رژیم غذایی غربی حاوی مقدار اندکی از این ماده مغذی هستند. جدا از رژیم غذایی و روغن جگر ماهی کاد، تنها منبع طبیعی برای ویتامین D نور خورشید است، اما از آنجایی که افراد بسیاری در دنیای امروز بیشتر وقت خود را در فضاهای سرپوشیده سپری می کنند چندان در معرض خورشید قرار نمی گیرند. در ادامه با نقشی که ویتامین D در بدن ایفا می کند بیشتر آشنا می شویم. در تلاش برای کنترل در نوجوانان مبتلا به اضافه وزن زیاد و در معرض خطر ابتلا به بیماری دیابت، پژوهشگران دانشگاه میسوری دریافتند که ویتامین D3 فوایدی را برای قند خون ارائه می کند که اثر آنها تقریبا مشابه با استفاده از داروی تجویزی است. به گفته ، استادیار فیزیولوژی تغذیه و ورزش در دانشگاه میسوری، ما تنها با افزایش مصرف ویتامین D پاسخی دریافت کردیم که تقریبا به قدرتمندی آن چیزی بود که هنگام استفاده از دارویی تجویزی دیده می شود. ما کاهش در سطوح انسولین را مشاهده کردیم که به معنای کنترل بهتر گلوکز، به رغم عدم تغییر در وزن بدن، غذای مصرفی یا فعالیت جسمانی است. پیرسون به این نکته اشاره دارد که دوز ویتامین D مصرفی نوجوانان چاق (4,000 واحد بین المللی در روز) حاضر در این مطالعه چیزی نیست که به همه توصیه شود. برای پزشکان، پیام اصلی این پژوهش آن است که وضعیت ویتامین D را در بیماران چاق خود کنترل کنند زیرا احتمالا با کمبود این ماده مغذی مواجه هستند. افزودن مکمل های ویتامین D به رژیم غذایی این افراد ممکن است اقدامی موثر برای درمان چاقی و مقاومت به انسولین مرتبط با آن باشد. اگر با کمر درد مواجه هستید، در جهان تنها نیستید. کمر درد یک اپیدمی جهانی است. ممکن است شما و میلیون ها نفر دیگر در جهان به میزان کافی از سطوح کافی ویتامین ضد کمر درد برخوردار نباشید. بنابر گزارش ، کمبود ویتامین D موجب می شود تا افراد بسیاری در سراسر جهان از کمر درد رنج ببرند. افزون بر این، پژوهشی در دانشگاه مینه‌سوتا نشان داد که افراد بسیاری که از کمردرد رنج می برند با کمبود وتامین D در خون خود مواجه هستند. خوردن شیرینی های چسبنده می تواند به منجر شود. زمانی که آب نبات های شیرین به دندان ها می چسبند، باکتری های مضر از این ضیافت مضر لذت می برند. اما نتایج یک مطالعه درباره سلامت دهان و دندان نشان داد که ویتامین D می تواند به طور قابل توجهی احتمال ابتلا به پوسیدگی دندان را کاهش دهد. پژوهشی که در انجام شد، نشان داد که ویتامین D با کاهش تقریبا 50 درصدی بروز پوسیدگی دندان مرتبط بوده است. نتایج این مطالعه بار دیگر مهر تاییدی بر اهمیت ویتامین D برای سلامت دهان و دندان است. کودکانی که با کمبود ویتامین D مواجه هستند و بهداشت دهان و دندان را به خوبی رعایت نمی کنند مستعد پوسیدگی دندان هستند. پژوهشگران در کره جنوبی دریافتند که یک ویتامین خاص برای پیشگری از ابتلا به عفونت ها در بیمارانی که عمل جراحی مغز و اعصاب انجام داده اند حیاتی است. بیمارانی که با کمبود این ویتامین مواجه بودند هرچه بیشتر ابتلا به بیماری همراه با عفونت را تجربه کردند. این ماده مغذی ویتامین D است. پوست انسان می تواند با کمک نور خورشید این ویتامین را تولید کند، اما برخی افراد از دسترسی به نور خورشید محروم هستند. همچنین، زمانی که در بیمارستان بستری هستید چندان به نور خورشید دسترسی ندارید. پژوهشگران کره ای به این نکته اشاره داشتند که کمبود ویتامین D در بیماران بستری در بخش مراقب های ویژه پس از انجام عمل جراحی مغز و اعصاب مساله ای مهم محسوب می شود. آنها دریافتند که کمبود این ویتامین با وضعیت ایمونولوژیک پیوند خورده است. کمبود ویتامین D می تواند اثر منفی بر وضعیت ایمونولوژیک شما داشته و ابتلای هرچه بیشتر به بیماری را موجب شود. ، یک بیماری گوارشی که به واسطه التهاب شکل می گیرد، می تواند ضعف عضلانی و خستگی را در پی داشته و به طور کلی موجب اختلال در زندگی عادی شما شود. اما پژوهشگران در دوبلین، ایرلند، کشف کردند که ویتامین D به احیای سطوح انرژی و بازگشت به شرایط عادی زندگی کمک می کند. مطالعه آنها نشان داد که مصرف روزانه 2,000 واحد بین المللی ویتامین D می تواند به احیای بافت عضلانی و کاهش بسیاری از ناراحتی های ناشی از بیماری کرون کمک کند. شرکت کنندگان در این مطالعه که ویتامین D دریافت کرده بودند، افزایش انرژی ذهنی و کیفیت بالاتر زندگی خود را نیز گزارش کردند. فیبروئیدها تومورهای غیر سرطانی رحم هستند. آنها اغلب موجب درد و خونریزی در زنانی می شوند که در مرحله پیش از یائسگی قرار دارند و دلیل اصلی هیسترکتومی (برداشتن رحم) در آمریکا است. اما پژوهشگران دریافتند زنان می توانند با مصرف ویتامین D خطر این مشکل دردناک را به میزان 30 درصد کاهش دهند. مطالعه ای در دانشگاه جورج واشنگتن و دانشگاه پزشکی کارولینای جنوبی نشان داد زنانی که به میزان کافی ویتامین D مصرف می کنند در مقایسه با آنهایی که کمبود ویتامین D داشتند، 32 درصد احتمال کمتری دارد به فیبروئید مبتلا شوند. در این مطالعه، خطر ابتلا به فیبروئید در زنانی که روزانه بیش از یک ساعت را در فضای آزاد سپری می کردند نیز 40 درصد کمتر بود. نتایج دو مطالعه نشان داده اند که ویتامین D برای حفظ قدرت مغز با افزایش سن یک گزینه بسیار مهم است. بدون این ویتامین، خطر ابتلا به بیماری آلزایمر افزایش می یابد و توانایی های تفکر انسان هرچه بیشتر افت می کنند. مطالعه ای در فرانسه نشان داد که مصرف ناکافی ویتامین D با خطر بیشتر ابتلا به بیماری آلزایمر پیوند خورده است. همچنین، مطالعه ای در مینیاپولیس، آمریکا نشان داد که سطوح پایین ویتامین D بین زنان مسن با احتمال بیشتر اختلالات شناختی و خطر بیشتر زوال شناختی پیوند خورده است. پژوهشگران در اسکاتلند پس از اندازه گیری سطوح ویتامین در خون بیماران مبتلا به دریافتند که یک ویتامین به طور خاص خطر مرگ را تا 50 درصد کاهش می دهد. در این مطالعه، خطر مرگ برای افرادی که دارای بالاترین سطوح ویتامین D بودند، نصف افراد دیگر بود. افراد مبتلا به سرطان مرحله دو بیشترین سود را از ویتامین D برده بودند. این مطالعه نشان داد 75 درصد افرادی که از بیشترین میزان ویتامین D در بدن خود برخوردار بودند، پس از گذشت پنج سال از درمان بیماری همچنان به زندگی ادامه می دهند. در مقابل، تنها 30 درصد افرادی که کمترین سطوح این ویتامین را داشتند را تا این اندازه زندگی کرده بودند. نتایج نشان می دهند که ویتامین D با احتمال بیشتر بقا پس از ابتلا به سرطان پیوند خورده است، اگرچه ماهیت این ارتباط در این مطالعه روشن نبوده است. ویتامین D تقریبا یک مکمل معجزه‌آسا است. این ماده مغذی برای سلامت استخوان، کمک به مبارزه با سرطان، و بهبود سلامت قلبی عروقی نیاز است. ویتامین D با علائم اسکلروز عضلانی، دیابت و آثار آن مبارزه می کند، تولید انسولین را برای کمک به بیماران مبتلا به دیابت نوع 1 افزایش می دهد، به درمان آرتریت روماتوئید، سوریازیس، و پیشگیری از بیماری آلزایمر کمک می کند. و این تنها گوشه ای از فواید این ویتامین کلیدی محسوب می شود. بیشتر افراد ویتامین D را از سه منبع اصلی دریافت می کنند. پوست انسان در مواجهه با نور خورشید ویتامین D تولید می کند. این ویتامین را می توان از طریق مواد غذایی تامین کرد، به ویژه اگر ماهی های چرب مصرف کنید. و مکمل های ویتامین D نیز در دسترس هستند. به گفته شورای ویتامین D آمریکا، دریافت 2,000 واحد بین المللی ویتامین D در روز احتمالا برای بیشتر افراد کفایت می کند، در شرایطی که افراد سیاه پوست به مقدار بیشتری از این ویتامین نیاز دارند. همچنین، این مرکز مصرف 5,000 واحد بین المللی ویتامین D در روز برای بزرگسالان را توصیه کرده است. موسسه پزشکی آمریکا مصرف 4,000 واحد بین المللی ویتامین D در روز را برای افراد بزرگ‌تر از 9 سال توصیه می کند. این در شرایطی است که میزان مصرف روزانه این ماده مغذی نباید از 10,000 واحد بین المللی بیشتر شود، مگر این که پزشک آن را تجویز کرده باشد. اطمینان حاصل کنید که مکمل ویتامین D مورد استفاده شما ویتامین D3 طبیعی (کلکلسیفرول) و نه ویتامین D2  مصنوعی (ارگوکالسیفرول) باشد. ----------------------------------------------------------------"
